QUAESTIO XLI. ARTICULUS Ι. 301

dum systolem, idest contractionem, essentiae desiderativa: sed nulla virtus est
passio, ut probatur in 2. Eth. (cap. 5.) ,· ergo timor non est passio.

2. PRAETEREA. Omnis passio est effectus ex praesentia agentis proveniens:
sed timor non est de aliquo praesenti, sed de futuro, ut Damasc. dicit in
2. lib. (Orth. Fid. cap. 12.) .· ergo timor non est passio.

3. PRAETEREA. Omnis passio animae est motus appetitus senshivi, qui
sequitur apprehensionem sensus: sensus autem non est apprehensivus futuri,
sed praesentis; cum ergo timor sit de malo futuro, videtur, quod non sit
passio animae.

SED CONTRA est, quod August. in 14. de Civ. Dei (cap. 7. et 9.) enumerat
timorem inter alias animae passiones.

RESPONDEO dicendum, quod inter caeteros anima motus post tristitiam
timor magis rationem obtinet passionis. Ut enim supra dictum est (q. 22.
art. ι.) ad rationem passionis primo quidem pertinet, quod sit motus passivae
virtutis, ad quam scilicet comparetur suum objectum per modum activi mo—
ventis; eo quod passio est effectus agentis. Et per hunc modum etiam sentire,
et intelligere dicuntur pati. Secundo magis proprie dicitur passio motus appe-
titivae virtutis: et adhuc magis proprie motus appetitivae virtutis habentis
organum corporale, qui fit cum aliqua transmutatione corporali: et adhuc

Σ propriissime illi motus passiones dicuntur, qui important aliquod nocumentum:

manifestum est autem, quod timor, cum sit de malo, ad appetitivam poten-
tiam pertinet, quae per se respicit bonum, et malum: pertinet autem ad ap-
petitum sensitivurn : fit etiam cum quadam transmutatione, scilicet cum con-
tractione, ut Damasc. dicit (lib. 3. Orth. fid. cap. 23.).· et importat etiam
habitudinem ad malurn, secundum quod malum habet quodammodo victoriam
super aliquem [al. super aliquod bonum]; unde verissime sibi competit ratio
passionis: tamen post tristitiam, quae est de praesenti malo: nam timor est
de malo futuro, quod non ita movet, sicut praesens.

AD PRIMUM ergo dicendum, quod virtus nominat quoddam principium
actionis: et ideo, inquantum interiores motus appetitivae virtutis sunt prin-
cipia exteriorum actuum, dicuntur virtutes. Philosophus autem negat, passio-
nem esse virtutem, quae est habitus.

AD SECUNDUM dicendum, quod sicut passio corporis naturalis provenit ex
corporali praesentia agentis: ita passio animae provenit ex animali praesentia
agentis absque praesentia corporali, vel reali; inquantum scilicet malum,
quod est futurum, realiter est praesens secundum apprehensionem animae.

AD TERTIUM dicendum, quod sensus non apprehendit futurum3 sed ex eo
quod apprehendit praesens, animal naturali instinctu movetur ad sperandum
futurum bonum, vel timendum futurum malum.

ARTICULUS ΙΙ.

UTRUM TIMOR SIT SPECIALIS PASSIO.

ix>
10

AD SECUNDUM sic proceditur. Videtur, quod timor non sit specialis passio:
dicit enim Augustinus in lib. 83. QQ. (q. 33. uon procul α fin.) quod quem
non exanimat metus, neque cupiditas eum vastat, nec aegritudo, idest tristitia,
eum macerat, nec ventilat gestiens, et vana laetitia: ex quo videtur, quod,
remoto timore, omnes aliae passiones removentur; non ergo est passio spe-
cialis, sed generalis.

