QUAESTIO LXXI. ARTICULUS 1. 49 5

QUAESTIO LXXI.

DF VITIIS, ET PECCATIS SECUNDUM SE,
IN SEX ARTICULOS DIVISA.

Consequenter considerandum est de vitiis, et peccatis. Circa quae sex
consideranda occurrunt: primo quidem de ipsis vitiis, et peccatis secundum
se· secundo de distinctione eorum: tertio de comparatione eorum adinvicem:
quarto de subjecto peccati: quinto de causa ejus: sexto de effectu ipsius.

Circa primum quaeruntur sex.

Primo. Utrum vitium contrarietur virtuti.

Secundo. Utrum vitium sit contra naturam.

Tertio. Quid sit pejus, utrum vitium, vel actus vitiosus.

Quarto. Utrum actus vitiosus possit esse simul cum virtute.

Quinto. Utrum in omni peccato sit aliquis actus.

Sexto. De definitione peccati, quam Augustinus ponit lib. 22. contra
Faustum: Peccatum est dictum, vel sactum, vel concupitum contra legem aeternam.

ARTICULUS I. 372
UTRUM VITIUM CONTRARIETUR VIRTUTI.

(Supr. q. 66. art. ι. ad 2. et Veri. q. 14. art. 6. ad 2. et Virt. q. Ι. art. 1. ad Ι. et 5.
q. 1. art. 13. corp).

AD PRIMUM sic proceditur. Videtur, quod vitium non contrarietur virtuti:
uni enim unum est contrarium, ut probatur in 10. Metaphys. (tex. 17.) .· sed
virmti contrariantur peccatum, et malitia; non ergo contrariatur ei vitium;
quia vitium dicitur, etiamsi sit indebita dispositio membrorum corporalium,
vel quarumcumque rerum.

2. PRAETEREA. Virtus nominat quamdam perfectionem potentiae: sed vi·
tium nihil nominat ad potentiam pertinens; ergo vitium non contrariatur
virtuti.

3. PRAETEREA. Tullius dicit m 4. de Tuscul. QQ. (parum ante rncd.) quod
virtus est quaedam sanitas animae: sanitati autem opponitur aegritudo, vel

¹ morbus magis, quam vitium; ergo virtuti non contrariatur vitium.

SED CONTRA est, quod dicit August. in libro de perfectione Justitiae (cap. 2.
circ. fin.) quod vitium est qualitas, secundum quam malus cst animus: virtus au·
tem est qualitas, quae facit bouum habentem, ut ex supra dictis patet (q. 55.
art„ 3. ct 4.) ,· ergo vitium contrariatur virtuti.

RESPONDEO dicendum, quod circa virtutem duo possumus considerare;

¹ scilicet ipsam essentiam virtutis, et id, ad quod est virtus. In essentia quidem

virtutis aliquid considerari potest directe, et aliquid ex consequents'. Direclc
quidem virtus importat dispositionem quamdam alicujus convenienter se
habenti secundum modum suae naturae3 unde Philos. dicit in 7. Physic.

