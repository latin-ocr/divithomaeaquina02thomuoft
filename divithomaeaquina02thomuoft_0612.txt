608 QUAESTIO LXXXV. ARTICULUS ΙΙ.

ΒΕεΡοΝΒΕΟ dicendum, quod, sicut dictum est (art. praec), bonurn naturae,
quod per peccatum diminuitur, est naturalis inclinatio ad virtutem3 quae qui-
dem convenit homini ex hoc ipso, quod rationalis est: exhoc enirn habet, quod
secundum rationem operetur3 quod est agere secundum virtutem. Per pec-
catum autem non potest totaliter ab homine tolli quod sit rationalis; quia
iam non esset capax peccati; unde non est possibile, quod praedictum na-
turae bonum totaliter tollatur. Cum autem inveniaturhujusmodi bonum con·
tinue diminui per peccatum, quidam ad hujus manifestationem usi sunt quodam
exemplo, in quo invenitur aliquod finitum in infinitum diminui, tamen num-
quam totaliter consumi; dicit enim Philos. in 1. Physic. (tex. 37.); quod
si ab aliqua magnitudine finita continue auferatur aliquid secundum eamdem
quantitatem, totaliter tandem consumetur: puta si a quacumque quantitate
finita semper subtraxero mensuram palmi: si vero fiat subtractio secundum
eamdem proportionem, et non secundum eamdem quantitatem, poterit in
infinitum subtrahi: puta si quantitas dividatur in duas partes, et a dimidio
subtrahatur dimidium, ita poterit in infinitum procedi: ita tamen quod semper
quod posterius subtrahitur, erit minus eo, quod prius subtrahebatur.

Sed hoc in proposito non habet locum: non enim sequens peccatum minus
diminuit bonum naturae, quam pracedens, sed forte magis, si sit gravius: et
ideo aliter est dicendum, quod praedicta inclinatio intelligitur ut media inter
duo: fundatur enim, sicut in radice, in natura rationali; et tendit in bonum
virtutis, sicut in terminum, et finem. Dupliciter igitur potest intelligi ejus di-
minutio: uno modo ex parte radicis: alio modo ex parte termini. Primo quidem
modo non diminuitur per peccatum3 eo quod peccatum non diminuit ipsam
naturam, ut supra dictum est (art. praem: sed diminuitur secundo modo, in-
quantum scilicet ponitur impedimentum pertingendi ad terminum: si autem
primo modo diminueretur, oporteret quod quandoque totaliter consumeretur,
natura rationali totaliter consumpta: sed quia diminuitur ex parte impedi—
menti, quod apponitur ne pertingat ad terminum, manifestum est, quod di-
minui quidem potest in infinitum3 quia in infinitum possunt impedimenta
apponi, secundum quod homo potest in infinitum addere peccatum peccato:
non tamen potest totaliter consumi; quia semper manet radix talis inclina·
tionis: sicut patet de diaphano corpore, quod quidem habet inclinationem ad
susceptionem lucis ex hoc ipso quod est diaphanum3 diminuitur autem haec
inclinatio, vel habilitas ex parte nebularum supervenientium, curn tamen
semper maneat in radice naturae.

AD PRIMUM ergo dicendum,quod objectio illa procedit, quando fit diminutio
per subtractionem: hic autem fit diminutio per appositionem impedimenti3 .
quod neque tollit, neque diminuit radicem inclinationis, ut dictum est(in corp).

AD SECUNDUM dicendum, quod inclinatio naturalis est quidem tota uni-
formis, sed tamen habet respectum et ad principium, et ad terminum, se-
cundum quam diversitatem quodammodo diminuitur, et quodammodo non
diminuitur.

AD TER-riuti dicendum, quod etiam in damnatis manet naturalis incli· ’
natio ad virtutem, alioquin non esset in eis remorsus conscientiae: sed quod
non reducatur in actum, contingit, quia deest gratia secundum divinam justi-
tiam: sicut etiam in caeco remanet aptitudo ad videndum in ipsa radice na-
turae, inquantum est animal naturaliter habens vi5um3 sed non reducitur in
actum, quia deest causa, quae reducere possit, formando organum, quod re-
quiritur ad videndum.

 

