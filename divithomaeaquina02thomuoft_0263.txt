QUAESTIO xxxw. ART1cutus 11. 2 59

honestum, utile, et delectabile: sed honestum omne est bonum, et similiter omne
utile; ergo et omnis delectatio est bona.

2. PRAETEREA. Illud secundum se est bonum, quod non quaeritur propter
aliud, ut dicitur in 1. Ethic. (cap. 6. et 7.) .· sed delectatio non quaeritur propter
aliud: ridiculum enim videtur ab aliquo quaerere, quare vult delectari; ergo
delectatio est per se bona: sed quod per se praedicatur de aliquo, universa-
liter praedicatur de eo; ergo omnis delectatio est bona.

3.·PRAETEREA. Id, quod ab omnibus desideratur, videtur esse per se bo-
num: nam bonum est, quod omnia appetunt, ut dicitur in 1. Ethicor. ( in princ).-
sed omnes appetunt aliquam delectationem, etiarn pueri, et bestiae3 igitur
delectatio est secundum se bonum; omnis ergo delectatio est bona.

SED CONTRA est, quod dicitur Proverb. 2.: Qui laetantur, cum malefecerint,
et exultant in rebus pessimis.

RESPONDEO dicendum, quod sicut aliqui Stoicorum posuerunt, omnes de-
lectationes esse malas3 ita Epicurei posuerunt, delectationem secundum se
esse bonam, et per consequens delectationes omnes esse bonas. Qui ex hoc
decepti esse videntur, quod non distinguebant inter id, quod est bonum sim-
. pliciter, et inter id, quod est bonum quoad hunc. Simpliciter quidem bonurn
est, quod secundum se bonum est3 contingit autem, quod non est secundum
se bonum, esse huic bonum, dupliciter ; uno modo, quia est ei conveniens se-
cundum dispositionem, in qua nunc est, quae tamen non est naturalis: sicut
leproso bonum est quandoque comedere aliqua venenata, quae non sunt sim·
pliciter convenientia complexioni humanae: alio modo, quia id quod non est
conveniens, aestimatur ut conveniens. Et quia delectatio est quies appetitus
in bono, si sit bonum simpliciter illud, in quo quiescit appetitus, erit simpli-
citer delectatio, et simpliciter bona: si autem non sit bonum sim-pliciter, sed
quoad hunc, tunc nec delectatio est simpliciter, sed huic; nec simpliciter est
bona, sed bona secundum quid, vel apparens bona.

AD PRIMUM ergo dicendum, quod honestum, et utile dicuntur secundum
rationem; et ideo nihil est honestum, vel utile, quod non sit bonurn: delecta-
bile autem dicitur secundum appetitum, qui quandoque in illud tendit, quod

. non est conveniens rationi; et ideo non omne delectabile est bonum boni-
„ tate morali, quae attenditur secundum rationem.

 

AD SECUNDUM dicendum, quod ideo delectatio non quaeritur propter aliud,
quia est quies in fine: finem autem contingit esse bonum, et malum: quamvis
numquam sit finis, nisi secundum quod est bonum quoad hunc: ita etiam est
,- de delectatione.

AD TERT1UM dicendum, quod hoc modo omnia appetunt delectationem,
sicut et bonum; curn delectatio sit quies appetitus in bono: sed sicut con-
tingit, non omne bonum quod appetitur, esse per se, et vere bonum: ita non
:omnis delectatio est per se, et vere bona.

ARTICULUS ΠΙ. 196
UTRUM ALIQUA DELECTATIO SIT OPTIMUM.

Ι - ⁷ (4. Dist. 49. q. 3. art. 4. ct lib.. 3. contr. cap. 26. ad 3. et Ῑο. Eth. lect. 4.).

An Tzitjrmn sic proceditur. Videtur, quod nulla delectatio sit optimum:
nulla enim generatio est optimum: narn generatio non potest esse ultimus

