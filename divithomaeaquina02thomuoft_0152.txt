148 QUAESTIO XVIII. ARTICULUS 11.

accipere aliena: et dicitur malum ex genere, genere pro specie accepto, 'eo
modo loquendi, quo dicimus humanum genus totam humanam speciem.

AD PRIMUM ergo dicendum, quod licet res exteriores sintin seipsis bonae,
tamen non semper habent debitam proportionem ad lianc, vel illam actionem:
et ideo, inquantum considerantur ut objecta talium actionum, non habent
rationem boni.

AD SECUNDUM dicendum, quod obJectum non est materia ex qua, sed ma-
teria circa quanm et habet quodammodo rationem formae, inquantum dat
speciem.

An TERTIUM dicendum, quod non semper objectum actionis humanae est
objectum activae potentiae: nam appetitiva potentia est quodammodo pas-
siva, inquantum movetur ab appetibili: et tamen est principium humanorum
actuum. Neque etiam potentiarum activarum objecta semper habent rationem
effectus, sed quando jam sunt transmutata: sicut alimentum transmutatum est
effectus nutritivae potentiae3 sed alimentum nondum transmutatum compa-
ratur ad potentiam nutritivam, sicut materia circa quam operatur. Ex hoc
autem quod objectum est aliquo modo effectus potentiae activae, sequitur,
quod sit terminus actionis ejus, et per consequens quod det ei formam, et
speciem: motus enim habet speciem a terminis. Et quamvis etiam bonitas
actionis non causetur ex bonitate effectus3 tamen ex hoc dicitur actio bona,
quod bonum effectum inducere potest 3 et ita ipsa proportio actionis ad effectum
est ratio bonitatis ipsius.

ARTICULUS III. 106
UTRUM Acrro HOMINIS srT BONA, VEL MALA Ex echuMsTANTIA.

(Infr. q. 42. art. 6. corp. et Mal. q. 2. art. 5. corp. et q. 7. art. 4. corp.
et Quodl. 4. art. 16. corp. et 2. Dzssst. 36. art. 5. et corp).

AD TERTIUM sic proceditur. Videtur, quod actio non sit bona, vel mala
ex circumstantia: circumstantiae enim circumstant actum, sicut extra ipsum
existentes, ut dictum est (q. 7. art. 1.) .· sed bonum, et malum sunt in ipsis

rebus, ut dicitur in 6. Metaph. (tux. 8.); ergo actio non habet bonitatem, vel
malitiam ex circumstantia.

2. PRAETEREA. Bonitas, vel malitia actus maxime consideratur in doctrina
morum: sed circumstantiae, cum sint quaedam accidentia actuum, videntur
esse praeter considerationem artis3 quia nulla ars considerat id, quod est per
accidens, ut dicitur in 6. Metaph. (tex. 4.),· ergo bonitas, vel malitia actionis
non est ex circumstantia.

3. PRAETEREA. Id, quod convenit alicui secundum suam substantiam, non
attribuitur ei per aliquod accidens: sed bonum, et malum convenit actioni
secundum suam substantiam, quia actio ex suo genere potest esse bona, vel
mala, ut dictum est (nrt. praec.); ergo non convenit actioni ex circumstantia,
quod sit bona, vel mala.

SED CONTRA est, quod Philos. dicit in lib. 2. Ethic. (cap. 6.) quod vir—
tuosus operatur, secundum quod oportet, et quando oportet, et secundum
alias circumstantias, ergo e contrario vitiosus secundum unumquodque vitium
operatur, quando non oportet, ubi non oportet; et sic de aliis circumstantiis3
ergo actiones humanae secundum circumstantias sunt bonae, vel malae.

