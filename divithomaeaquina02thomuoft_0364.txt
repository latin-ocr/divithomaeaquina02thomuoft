360 QUAESTIO LI. ARTICULUS II.

quod patitur, et movetur ab alio, disponitur per actum agentis; unde ex mul-
tiplicatis actibus generatur quaedam qualitas in potentia passiva, et mota,
quae nominatur habitus: sicut habitus virtutum moralium causantur in ap-
petitivis potentiis, secundum quod moventur a ratione: et habitus scientiarum
causantur in intellectu, secundum quod movetur a primis propositionibus.

AD PRIMUM ergo dicendum, quod agens, inquantum est agens, non recipit
aliquid3 sed inquantum agit motum ab alio, sic recipit aliquid a movente:
et sic causatur habitus.

AD SECUNDUM dicendum, quod idem secundum idern non potest esse
movens, et motum: nihil autem prohibet, idem a seipso moveri secundum
diversa, ut in 8. Physic. (tex. 28. et 29.) probatur.

AD TERTIUM dicendum, quod actus praecedens habitum, inquantum pro-
cedit a principio activo, procedit a nobiliori principio, quam sit habitus ge-
neratus: sicut ipsa ratio est nobilius principium, quam sit habitus virtutis
moralis in vi appetitiva per actuum consuetudines generatus: et intellectus
principiorum est nobilius principium, quam scientia conclusionum.

ARTICULUS ΠΙ. 279

UTRUM PER UNUM ACTUM POSSIT GENERARI HABITUS.

(Infr. q. 71. art. 4. corp.
et 1. Dist. 17. q. 2. art. 3. et Veri. q. ι. art. 9. ad 12. et 13).

AD TERTIUM sic procedi:ur. Videtur, quod per unum actum possit habitus
generari: demonstratio enim actus rationis est: sed per unam demonstra·
tionem causatur scientia, quae est habitus conclusionis unius; ergo habitus
potest causari ex uno actu.

2. PRAETEREA. Sicut contingit actum crescere per multiplicationem3 ita
contingit actum crescere per intensionem: sed multiplicatis actibus generatur
habitu33 ergo etiam si multum intendatur unus actus, poterit esse causa ge-
nerativa habitus.

3. PRAETEREA. Sanitas, et aegritudo sunt habitus quidam: sed ex uno actu
contingit hominem vel sanari, vel infirmari3 ergo unus actus potest habitum
causare.

SED CONTRA est, quod Philos. dicit in 1. Eth. (cap. 7. par. antefin.)‚ quod
sicut una hirundo ver non facit, nec una dies; ita utique nec beatum, nec
felicem una dies, nec paucum tempus: sed beatitudo est operatio secundum
habitum perfectae virtutis, ut dicitur in 1. Ethic. (ibid. et cap. 10. et 13.); ergo
habitus virtutis, et eadem ratione alius habitus, non causatur per unum actum.

RESPONDEO dicendum, quod, sicut jam dictum est (art. praec), habitus
per actum generatur, inquantum potentia passiva movetur ab aliquo principio
activo: ad hoc autem quod aliqua qualitas causetur in passive, oportet quod
activum totaliter vincat passivum3 unde videmus, quod quia ignis non potest
totaliter vincere suum combustibile, non statim inflammat ipsum; sed pau-
latim abjicit contrarias dispositiones, ut sic totaliter vincens ipsum, similitu-
dinem suam ipsi imprimat. Manifestum est autem, quod principium activum,
quod est ratio, non totaliter potest supervincere appetitivam potentiam in
uno actu3 eo quod appetitiva potentia se habet diversimode, et ad multa:
judicatur autem per rationem in actu uno aliquid appetendum secundum de-

