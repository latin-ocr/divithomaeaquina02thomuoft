 

QUAESTIO LXVIII. ARTICULUS Ι. 471

unum quidem interius, quod est ratio: aliud autem exterius, quod est Deus,
ut supra dictum est (q. 9. art. 4. et 6.), et etiam Philos. dicit hoc in cap. de
Bona Fortuna (scil. cap. 8. libri 7. magn. Moral. a princ). Manifestum est
autem, quod omne quod movetur, necesse est proportionatum esse motori:
et haec est perfectio mobilis, inquantum est mobile, dispositio, qua disponitur
ad hoc, quod bene moveatur a suo motore. Quanto igitur movens est altior,
tanto necesse est quod mobile perfectiori dispositione ei proportionetur: sicut
videmus, quod perfectius oportet esse discipulum dispositum ad hoc, quod
altiorem doctrinam capiat a doctore. Manifestum est autem, quod virtutes
humanae perficiunt hominem, secundum quod homo natus est moveri per
rationem in his, quae interius, vel exterius agit; oportet igitur inesse homini
altiores perfectiones, secundum quas sit dispositus ad hoc, quod divinitus
moveatur et istae perfectiones vocantur dona, non solum quia infunduntur a
Deo, sed quia secundum ea homo disponitur, ut efficiatur prompte mobilis
ab inspiratione divina: sicut dicitur Isa. 5o.: Dominus aperuit mihi aurem, ego
autem non contradico, retrorsum non abii. Et Philos. etiam dicit in cap. de Bona
Fortuna (loc. sup. cit. implic.)‚ quod his, qui moventur per instintum divinum,
non expedit consiliari secundum rationem humanam, sed quod sequantur
interiorem instinctum; quia moventur a meliori principio, quam sit ratio
humana: et hoc est, quod quidam dicunt, quod dona perficiunt hominem ad
altiores actuS, quam sint actus virtutum.

AD PRtMUM ergo dicendum, quod hujusmodi dona nominantur quandoque
virtutes secundum communem rationem virtutis: habent tamen aliquid su-
perveniens [al. supereminens] rationi communi virtutis, inquantum sunt quae-
dam divinae virtutes perficientes hominem, inquantum est a Deo motus; unde
et Philos. in 7. Eth. (cap. 1.) supra virtutem communem ponit quamdam vir-
tutem heroicam, vel divinam, secundum quam dicuntur aliqui divini viri.

AD SECUNDUM dicendum, quod vitia, inquantum sunt contra bonum ra-
tionis, contrariantur virtutibus; inquantum autem sunt contra divinum instin
ctum, contrariantur donis; idem enim contrariatur Deo, et rationi, cujus lumen
a Deo derivatur.

AD TERTIUM dicendum, quod definitio illa datur de virtute secundum
commune modurn virtutis; unde, si volumus definitionem restringere ad vir-
tutes, prout distinguuntur a donis, dicemus, quod hoc quod dicitur: qua recte
vivitur, intelligendum est de rectitudine vitae, quae accipitur secundum re-
gulam rationis. Similiter autem donum, prout distinguitur a virtute infusa,
potest dici id, quod datur a Deo in ordine ad motionem ipsius3 quia scilicet
facit hominem bene sequentem suos instinctus.

AD QUARTUM dicendum, quod sapientia dicitur intellectualis virtus, secun-
dum quod procedit ex judicio rationis: dicitur autem donum, secundum quod
operatur ex instinctu divino3 et similiter dicendum est de aliis.

ARTICULUS Π. 357

UTRUM DONA HOMINI SINT NECESSARIA AD SALUTEM.

(Insr. art. 3. ad r. et 3.).

An SECUNDUM sic proceditur. Videtur, quod dona non sint necessaria
homini ad salutem: dona enirn ordinantur ad quamdam perfectionem ultra

