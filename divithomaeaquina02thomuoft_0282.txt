278 QUAESTIO XXXVI. ARTICULUS IV.

est causa conjunctionis mali, debet poni causa doloris, 'vel tristitiae: mani-
festum est autem, hoc esse contrajnclinationem appetitus, ut malo praesen-
tialiter inhaereat: quod autern est contra inclinationem alicujus, numquam
advenit ei nisi per actionem alicujus fortioris: et ideo potestas major po-
nitur esse causa doloris ab Augustino. Sed sciendum est, quod si potestas
fortior intantum invalescat, quod mutet contrariam inclinationem in inclina-
tionem propriam, jam non erit aliqua repugnantia, vel violentia: sicut quando
agens fortius, corrumpendo corpus grave, aufert ei inclinationem, qua tendit
deorsum: et tunc ferri sursum non est ei violentum, sed naturale: sic igitur,
si aliqua potestas major intantum invalescat, quod auferat inclinationem vo-
luntatis, vel appetitus sensitivi‚ ex ea non sequitur dolor, vel tristitia: sed
tunc solum sequitur, quando remanet inclinatio appetitus in contrarium; et
inde est, quod August. dicit (loc. cit. in arg. sed cont), quod voluntas resistens
potestati fortiori causat dolorem: si enim non resisteret, sed cederet consen-
tiendo, non sequeretur dolor, sed delectatio.

AD PRIMUM ergo dicendum, quod major potestas dolorem causat, non
secundum quod est agens in potentia, sed secundum quod est agens actu3
dum scilicet facit conjunctionem mali corruptivi.

AD SECUNDUM dicendum, quod nihil prohibet, aliquam potestatem, quae
non est major simpliciter, esse majorem quantum ad aliquid: et secundum
hoc aliquod nocumentum inferre potest: si autem nullo modo major esset,
nullo modo posset nocere: unde non posset causam doloris inferre.

AD TERTIUM dicendum, quod exteriora agentia possunt esse causa rno-
tuum appetitivorum, inquantum causant praesentiam obiecti: et hoc modo
potestas major ponitur causa doloris.

QUAESTIO XXXVII.

DE EFFECTIBUS DOLORIS, VEL TRISTITIAE,
IN QUATUOR ARTICULOS DIVISA.

Deinde considerandum est de effectibus doloris, vel tristitiae.

Et circa hoc quaternium· quatuor.

Primo. Utrum dolor auferat facultatem addiscendi.

Secundo. Utrum aggravatio animi sit effectus tristitiae, vel doloris.
Tertio. Utrum tristitia, vel dolor debilitet omnem operationem.

Quarto. Utrum tristitia noceat corpori ni agis, quam aliae passiones animae.

ARTICULUS I. 210
U'I'RUM DOLOR AUFERAT FACULTATEM ADDISCENDI.
Λι) rumen sie proceditur. Videtur, quod dolor non auferat facultatem

addiscendi: dicitur enini lsa. 20st (Imm ‚limosis judisia Ιιιιι in Ιιϊιίι, justitium
‹lt'scunt omncs lsabitcllorcs 01143,- ct infra: ln lt·1'I‘11l.1!¹'011a murmuris doarium tuit

