QUAESTIO XLVI. ARTICULUS VI. 329

iratus autem appetit malum ejus, contra quern irascitur, non inquantum est
malum, sed inquantum habet quamdam rationem boni, scilicet prout aestimat
illud esse justum, inquantum est vindicativum3 unde et supra dictum est
(art.- 2. huj. q.), quod odium est per applicationem mali ad malum3 ira autem
per applicationem boni ad malum. Manifestum est autern, quod appetere rna-
lum sub ratione justi, minus habet de ratione mali, quam velle malum ali-
cujus simpliciter: velle enim malum alicujus sub ratione justi, potest esse
etiam secundum virtutem justitiae, si praecepto rationis obtemperetur: sed
ira in hoc solum deficit, quod non obedit rationis praecepto in ulciscend03
unde manifestum est, quod odium est mullo deterius, et gravius, quam ira.

AD PR1MUM ergo dicendum, quod in ira, et odio duo possunt considerari:
scilicet ipsum, quod desideratur, et intensio desiderii: quantum igitur ad id
quod desideratur, ira habet magis misericordiam, quarn odium; quia enirn
odium appetit malum alterius secundum se, nulla mensura mali satiatur. Ea
enim, quae secundum se appetuntur, sine mensura appetuntur, ut Philos. dicit
1. Polit. (cap. 6. a med), sicut avarus divitias: unde dicitur Eccli. 12.: Im·-
micus si invenerit tempus, non satiabitur sangnine: sed ira non appetit malurn,
nisi sub ratione justi vindicativi; unde quando malum illatum excedit men-
suram justitiae secundum aestimationem irascentis, tunc miseretur: unde
Philos. dicit in 2. Rhetor. (cap. 4. circ. fin), quod iratus, si fiant multa, mi-
serebitur; odiens autem pro nullo: quantum vero ad intensionem desiderii,
ira magis excludit misericordiam, quam odium: quia motus irae est impe-
tuosior propter cholerae inflammationem3 unde Prov. 27. dicitur [al. statim
subditur]: Impetum concitati spiritus ferre quis poterit?

AD SECUNDUM dicendum, quod, sicut dictum est (in corp. art), iratus ap-
petit malum alicujus, inquantum habet rationem justi vindicativi: vindicta
autem fit per illationem poenae: est autem de ratione poenae, quod sit con-
traria voluntati, et quod sit afflictiva, et quod pro aliqua culpa inferatur: et
ideo iratus hoc appetit, ut ille, cui nocumentum infert, percipiat, et doleat,
et quod cognoscat, propter injuriam illatam sibi hoc provenire3 sed odiens
de hoc nihil curat3 quia appetit malum alterius, inquantum hujusmodi: non
est autem verum, quod id, de quo quis tristatur, sit pejus: injustitia enim, et
imprudentia, cum sint mala, quia tamen sunt voluntaria, non contristant eos,
quibus insunt, ut dicit Philos. in 2. Rhet. (nvp. 4. ci1·c.fin.).

AD TERTIUM dicendum, quod id, quod ex pluribus causis causatur, tunc
est stabilius, quando causae accipiuntur unius rationis: sed una causa potest
praevalere multis aliis. Odium autem provenit ex permanentiori causa, quam
ira: nam ira provenit ex aliqua commotione animi propter laesionem illatam:
sed odium procedit ex aliqua dispositione hominis, secundum quarn reputat
sibi contrarium, et nocivum id, quod odit, et ideo, sicut passio citius transit,
quam dispositio, vel habitus; ita ira citius transit, quam odium: quamvis
etiam odium sit passio ex tali dispositione proveniens. Et propter hoc Philo-
sophus dicit in 2, Rhetor. (cap. 4. non remote a fi'¹·)› quod odium est rngis
insanabile, quam ira.

ARTICULUS VII. 257
UTRUM IRA SIT AD ILLOS SOLUM, AD QUOS EST JUSTITIA.

An SEPT1MUM sic proceditur. Videtur, quod ira non solum sit ad illos,
ad quos est justitia: non enim est justitia hominis ad res irrationales: sed

