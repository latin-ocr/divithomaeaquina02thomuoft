516 QUAESTIO LXXII. ARTICULUS IX.

sed pertinent ad unam et eamdem peccati speciem. Quandoque vero con-
tingit, quod corruptiones diversarum circumstantiarum proveniunt a diversis
motivis: puta quod aliquis praepropere comedat, potest provenire ex hoc,
quod homo non potest ferre dilationem cibi propter facilem consumptionem
humiditatis: quod vero appetat immoderatum cibum, potest contingere pro-
pter virtutem naturae potentem ad convertendum multum cibum: quod autem
aliquis appetat cibos deliciosos, contingit propter appetitum delectationis,
quae est in cibo: unde in talibus diversarum circumstantiarum corruptiones
inducunt diversas peccati species.

AD PRIMUM ergo dicendum, quod malum, inquantum hujusmodi, privatio
est, et ideo diversificatur specie secundum ea, quae privantur, sicut et cae-
terae privationes: sed peccatum non sortitur speciem ex parte privationis,
vel aversionis, ut supra dictum est (art. Ι. huj. q.), sed ex conversione ad
objectum actus.

AD SECUNDUM dicendum, quod circumstantia numquam transfert actum
in aliam speciem, nisi quando est aliud motivum.

AD TERTiuM dicendum, quod in diversis speciebus gulae diversa sunt mo-
tiva, sicut dictum est (in corp. art).

QUAESTIO LXXIII.

DE COMPARATIONE PECCATORUM AD INVICEM,
IN DECEM ARTICULOS DIVISA.

Deinde considerandum est de comparatione peccatorum ad invicem.

Et circat hoc quaeruntur decem.

Primo. Utrum omnia peccata, et vitia sint connexa.

Secundo. Utrum omnia sint paria.

Tertio. Utrum gravitas peccatorum attendatur secundum objecta.
Quarto. Utrum sec undum dignitatem virtutum, quibus peccata opponuntur.
Quinto. Utrum peccata carnalia sint graviora, quam spiritualitt.

Sexto. Utrum secundum causas peccatorum attendatur gravitas pecca-
torum.

Septimo. Utrum secundum circumstantias.
Octavo. Utrum secuudum quantitatem nocumenti.
Nono. Utrum secuudum conditIOncm personae, in quam peccatur.

Decimo. Utrum propter magnitudinem personae peccantis aggravetur pec·
catum.

