QUAESTIO XXXI. ARTICULUS vn. 241

cundum quod condividitur rationi; scilicet id, quod est commune homini, et
aliis, praecipue quod rationi non obedit: et secundum hoc ea, quae pertinent
ad conservationem corporis, vel secundum individuum (ut cibus, potus, lectus,
et hujusmodi) vel secundum speciem (sicut venereorum usus) dicuntur ho-
mini delectabilia naturaliter.

Secundum utrasque autem delectationes contingit aliquas esse innatura-
les, simpliciter loquendo, sed connaturales secundum quid: contingit enim
in aliquo individuo corrumpi aliquod principiorum naturalium speciei: et sic
id quod est contra naturam speciei, fieri per accidens naturale huic individuo:
sicut huIc aquae calefactae est naturale, quod calefaciat: ita igitur contingit,
quod id quod est contra naturam hominis, vel quantum ad rationem, vel
quantum ad corporis conservationem, fiat huic homini connaturale propter
aliquam corruptionem naturae in eo existentem. Quae quidem corruptio potest
esse, vel ex parte corporis, sicut ex aegritudine3 sic ut febricitantibus dulcia
videntur amara, et e converso: sive propter malam complexionem, sicut
aliqui delectantur in comestione terrae, vel carbonum, vel aliquorum hujus-
* modi: vel etiam ex parte animae; sicut propter consuetudinem aliqui dele-
ctantur in comedendo homines, vel in coitu bestiarum, aut masculorum, aut
aliorum hujusmodi, quae non sunt secundum naturam humanam.

Et per hoc patet responsio AD ossJEcTA.

ARTICULUS VIII. 181

UTRUM DELECTATIO POSSIT ESSE DELECTATIONI CONTRARIA.

AD oc’rAthM sic proceditur. Videtur, quod delectationi non sit delectatio
contraria: passiones enirn animae speciem, et contrarietatem recipiunt se-
cundum objectum: objectum autem delectationis est bonum3 cum igitur
bonum non sit contrarium bono, sed bonum malo contrarietur, et malum
bono, ut dicitur in Praedicamentis (cap. de Oppos.inpr1'nc.)‚ videtur quod de-
lectatio non sit contraria delectationi.

2. PRAETEREA. Uni est contrarium unum, ut probatur in 10. Metaph.
(tex. 17.).· sed delectationi contraria est tristitia; non ergo delectationi con-
traria est delectatio.

3. PRAETEREA. Si delectationi contraria est delectatio, hoc non est nisi
propter contrarietatem eorum, in quibus aliquis delectatur: sed haec diffe-
rentia est materialis: contrarietas autern est differentia secundum formam, ut
dicitur in 10. Metaph. (tax. 13. et 14.),· ergo contrarietas non est delectationis
ad delectationem.

SED CONTRA. Ea quae se impediunt in eodem genere existentia, secundum
Philos. (ibid.) sunt contraria: sed quaedam delectationes se invicem impe-
diunt, ut dicitur in 10. Ethic. (cap. 5. circ. med.); ergo aliquae delectationes
sunt contrariae.

RESPONDEO dicendum, quod delectatio in affectionibus animae, sicut di-
ctum est (art. 2. huj. q), proportionatur quieti in corporibus naturalibus: di—
cuntur autem duae quietes esse contrariae, quae sunt in contrariis terminis;
sicut quies quae est sursum, ei quae est deorsum, ut dicitur in 5. Phys. (lex.54.);
unde et contingit in affectibus animae duas delectationes csse contrarias.

AD PRIMUM ergo dicendum, quod verbum illud Philosophi est intelligen-
dum, secundum quod bonum, et malum accipitur in virtutibus, et vitiis: nam

