716 QUAESTIO C. ARTICULUS 111.

rum non oportet aliquam editionem esse, nisi quod sunt scripta in ratione na-
turali, quasi per se nota; sicut quod homo nulli debet malefacere, et alia hujus-
modi: et iterum illa, quae per diligentem inquisitionem sapientum inve-
niuntur rationi convenire: haec enim proveniunt a Deo ad populum mediante
disciplina sapientum. Utraque tamen horum praeceptorum continentur in
praeceptis decalogi, sed diversimode: nam illa, quae sunt prima, et com-
munia, continentur in eis, sicut principia in conclusionibus proximis: illa vero,
quae per sapientes cognoscuntur, continentur in eis e converso, sicut conclu-
siones in principiis.

AD PRIMUM ergo dicendum, quod illa duo praecepta sunt prima, et com-
munia praecepta legis naturae, quae sunt per se nota rationi humanae, vel
per naturam, vel per fidem; et ideo omnia praecepta decalogi ad illa duo
referuntur, sicut conclusiones ad principia communia.

AD SECUNDUM dicendum, quod praeceptum de observatione Sabbati est
secundum aliquid morale, inquantum scilicet per hoc praecipitur, quod homo
aliquo tempore vacet rebus divinis, secundum illud Psal. 45.: Vacate, et videte,
quoniam ego sum Deus: et secundum hoc inter praecepta decalogi compu-
tatur3 non autem quantum ad taxationem temporis; quia secundum hoc est
caeremoniale.

AD TERTHJM dicendum, quod ratio debiti in aliis virtutibus est magis
latens, quam in justitia; et ideo praecepta de actibus aliarum virtutum non
sunt ita nota populo, sicut praecepta de actibus justitiae: et propter hoc actus
justitiae specialiter cadunt sub praeceptis decalogi, quae sunt prima legis
elementa.

ARTICULUS iv. 533

UTRUM PRAECEPTA DECALOGI CONVENIENTER DISTINGUANTUR.
(Infr. art. 5. et3. Dist. 17. in exp. litt. princ).

AD QUARTUM sic proceditur. Videtur, quod inconvenienter praecepta de-
calogi distinguantur: latria enim est alia virtus a fide: sed praecepta dantur
de actibus virtutum: et hoc quod dicitur in principio decalogi: Non habebis
Deos alienos coram me, pertinet ad fidem: quod autem subditur: Non facies
sculptile, etc. pertinet ad latriam3 ergo sunt duo praecepta, et non unum, sicut
Augustinus dicit (q. 71. in Exod. α princ). ¹

2. PRAETEREA. Praecepta affirmativa in lege distinguuntur a negativis;
sicut: Honorapatram, et ηιιιίνεηι] et: Non occidas: sed hoc quod dicitur: Ego
sum Dominus Deus tuus, est affirmativum: quod autem subditur: Non habebis
Deos alienos coram ma, est negativum3 ergo sunt duo praecepta, et non con-
tinentur sub uno, ut Augustinus ponit (loc. cit.).

3. PRAETEREA. Apostolus Rom. 7. dicit: Concupiscentiam nesciebam, nisi
Iex diceret: Non concupisces: ct sic videtur, quod hoc praeceptum: Non con-
cupisces, sit unum praeceptum3 non ergo debuit distingui in duo.

SED CONTRA est auctoritas Augustini in Glossa super Exod. (loc. cit), ubi
ponit tria praecepta pertinentia ad Deum, et septem ad proximum.

Respoxnro dicendum, quod praecepta decalogi diversimode a diversis
distinguuntur: Hesychius enim Levit. 26. (lib. 7. comment. cap. 26.) super illud:
Decem mulieres in uno clibano coquunt panes, dicit, praeceptum de observatione

 

