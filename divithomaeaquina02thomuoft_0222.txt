218 QUAESTto xxvm. ARTICULUS 111.

SED CONTRA est, quod Dion. dicit 4. cap. de Div. Nom. (lact. 10. in princ),
quod divinus amor extasim facit: et quod ipse Deus propter amorem est
extasim passus3 cum ergo quilibet amor sit quaedam similitudo participata
divini amoris, ut ibidem dicitur (lect. 12.), videtur, quod quilibet arnor causet
extasim.

RESPONDEO dicendum, quod extasim pati aliquis dicitur, cum extra se
ponitur3 quod quidem contingit et secundum vim apprehensivam, et secun-
dum vim appetitivam. Secundum quidem vim apprehensivam aliquis dicitur
extra se poni, quando ponitur extra cognitionem sibi propriam: vel quia ad
superiorem sublimatur: sicut homo, dum elevatur ad comprehendenda aliqua,
quae sunt supra sensum, et rationem, dicitur extasim pati, inquantum ponitur
extra connaturalem apprehensionem rationis, et sensus: vel quia ad inferiora
deprimitur: puta curn aliquis in furiam, vel amentiam cadit, dicitur extasim
passus. Secundum appetitivam vero partem dicitur aliquis extasim pati, quando
appetitus alicujus in alterum fertur, exiens quodammodo extra seipsum. Pri-
mam quidem extasim facit amor dispositive, inquantum scilicet facit medi-
tari de amato, ut dictum est (art. praec.): intensa autem meditatio unius
abstrahit ab aliis. Sed secundam extasim facit amor directe, simpliciter, qui-
dem amor amicitiae, amor autem concupiscentiae non simpliciter, sed se-
cundum quid; nam in amore concupiscentiae quodammodo fertur amans extra
seipsum, inquantum scilicet non contentus gaudere de bono, quod habet,
quaerit frui aliquo extra se: sed quia illud extrinsecum bonum quaerit sibi
habere, non exit simpliciter extra se, sed talis affectio in fine intra ipsum con-
cluditur: sed in amore amicitiae affectus alicujus simpliciter exit extra se:
quia vult amico bonum, et operatur bonum, quasi gerens curam, et provi-
dentiam ipsius propter ipsum amicum.

AD PR1MUM ergo dicendum, quod illa ratio procedit de prima extasi.

AD sECUNDt’M dicendum, quod illa ratio procedit de amore concupiscentiae,
qui non facit simpliciter extasim, ut dictum est (in corp. art).

AD TERTIUM dicendum, quod ille, qui amat, intantum extra se exit, in-
quantum vult bona amici, et operatur: non tamen vult bona amici magis,
quam sua; unde non sequitur, quod alterum plus, quam se diligat.

ARTICULUS IV. 161

UTRUM ZELUS SIT EFFECTUS AMORIS.
(Mal. q. 10. art. 1. ad 2.).

AD QUARTUM sic proceditur. Videtur, quod zelus non sit effectus amoris:
zelus enim est contentionis principium3 unde dicitur 1. ad Cor. 3.: Cum sit
inter vos (clus, ct contentio, etc.: sed contentio repugnat amori; ergo zelus non
est effectus amoris.

2. PRAETEREA. Obiectum amoris est bonum, quod est communicativum ’
sui: sed zelus repugnat communicationi: ad zelum enim pertinere videtur, ·
quod quis non patitur consortium in amat03 sicut viri dicuntur zelare uxores, ¹
quas nolunt habere communes cum caeteris3 ergo zelus non est effectus ¹
amoris.

3. PRAETEREA. Zelus non est sine odio, sicut nec sine amore: dicitur enim ‚
in Ps. 72.: Zelizt'i super iniquos,- non ergo debet dici magis effectus amoris, :-
quam odii.

 

