QUAESTIO LVIII. ARTICULUS 111. 403

non tenent medium in passionibus, sed abundant in eis passiones3 non ergo
sufficienter dividitur virtus per intellectuales, et morales.

3. PRAETEREA. Fides, spes, et charitas quaedam virtutes sunt: non tamen
sunt virtutes intellectuales: hae enim solum sunt quinque, scilicet: scientia,
et sapientia, intellectus, prudentia, et ars, ut dictum est (q. 57. art. 2. 3. et 4.) .·
nec etiam sunt virtutes morales; quia non sunt circa passiones, circa quas
maxime est moralis virtus; ergo virtus non sufficienter dividitur per intel-
lectuales, et morales.

SED CONTRA est, quod Philos. dicit in 2. Ethicor. (cap. r. in princ.) dic-
plicem esse virtutem: hanc quidem intellectualem, illam autem moralem.

RESPONDEO dicendum, quod virtus humana est quidam habitus perficiens
hominem ad bene operandum: principium autem humanorum actuum in
homine non est nisi duplex‚· scilicet: intellectus, sive ratio, et appetitus: haec
enim sunt duo moventia in homine, ut dicitur in 3. de Anima (tex. 48. et seq),-
unde omnis virtus humana oportet quod sit perfectiva alicujus istorum prin-
cipiorum; si quidem igitur sit perfectiva intellectus speculativi, vel practici
ad bonum hominis actum, erit virtus intellectualis: si autem sit perfectiva
appetitivae partis, erit virtus moralis; unde relinquitur, quod omnis virtus
humana vel est intellectualis, vel moralis.

AD PR1MUM ergo dicendum, quod prudentia secundum essentiam suam
est intellectualis virtus: sed secundum materiam convenit curn virtutibus mo-
ralibus: est enim recta ratio agibilffln, ut supra dictum est (q. 57. art. 4.), et
secundum hoc virtutibus moralibus connumeratur.

AD SECUNDUM dicendum, quod continentia, et perseverantia non sunt pcr-
fectiones appetivae virtutis sensitivae, quod ex hoc patet, quod in continente,
et perseverante superabundant inordinatae passiones3 quod non esset, si appe-
titus sensitivus esset perfectus aliquo habitu conformante ipsum rationi: est
autem continentia, seu perseverantia perfectio rationalis partis, quae se tenet
contra passiones, ne deducatur: deficit tamen a ratione virtutis; quia virtus
intellectiva, quae facit rationem se bene habere circa moralia, praesupponit
appetitum rectum finis, ut recte se habeat circa principia, idest fines, ex qui-
bus ratiocinatur quod continenti, et perseveranti deest: neque etiam potest
esse perfecta operatio, quae a duabus potentiis procedit, nisi utraque potentia
perficiatur per debitum habitum: sicut non sequitur perfecta actio alicujus
agentis per instrumentum, si instrumentum non sit bene dispositum, quan-
tumcumque principale agens sit perfectum3 unde si appetitus sensitivus, quern
movet rationalis pars, non sit perfectus, quantumcumque rationalis pars sit
perfecta, actio consequens non erit perfecta3 unde nec principium actionis
erit virtus. Et propter hoc continentia a delectationibus, et perseverantia a
tristitiis non sunt virtutes, sed aliquid minus virtute, ut Philos. dicit in 7. Ethic.
(cap. 1. et 9.).

AD TERTIUM dicendum, quod fides, speS, et charitas sunt supra virtutes
humana33 sunt enim virtutes hominis, prout est factus particeps divinae
gratiae.

