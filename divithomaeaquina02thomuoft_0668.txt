664 QUAEsrlo xcm. ARTICULUS 1v.

ARTICULUS IV. 495

UTRUM NECESSARIA, ET AETERNA SUBJICIANTUR LEGI AETERNAE.

(Part. 1. q. 22. art. 2. ad 3. et art. 4. ad 3. et q. 103. art. Ι. ad 3. fl
et 2-2. q. 49. art. 6. corp). *

AD QUARTUM sic proceditur. Videtur, quod necessaria, et aeterna subji-
ciantur legi aeternae: omne enim, quod rationabile est, rationi subditur: sed
voluntas divina est rationabilis, cum sit justa3 ergo rationi subditur: sed lex
aeterna est ratio divina; ergo voluntas Dei subditur legi aeternae: voluntas
autem Dei est aliquid aeternum3 ergo etiam aeterna, et necessaria legi aeternae
subduntur.

2. PRAETERssa. Quidquid subjicitur regi, subjicitur legi regis: Filius autern,
ut dicitur 1. Cor. 15, subjectus erit Deo, et Patri, cum tradiderit ei regnum,-
ergo Filius, qui est aeternus, subjicitur legi aeternae.

3. PRAETEREA. Lex aeterna est ratio divinae providentiae: sed multa ne-
cessaria subduntur divinae providentiae, sicut permanentia substantiarum in-
corporalium, et corporum coelestium, ergo legi aeternae subduntur etiam
necessaria.

SED CONTRA. Ea quae sunt necessaria, impossibile est aliter se habere:
unde cohibitione non indigent: sed imponitur homini lex, ut cohibeatur a
malis, ut ex supradictis patet (q. 92. art. 2.); ergo ea quae sunt necessaria,
legi non subduntur.

RESPONDEO dicendum, quod, sicut supra dictum est (art. 1. huj. q.)‚ lex
aeterna est ratio divinae gubernationis; quaecumque ergo divinae guberna-
tioni subduntur, subjiciuntur etiam legi aeternae: quae vero gubernationi
aeternae non subduntur, neque legi aeternae subduntur. Horum autem di-
stinctio attendi potest ex his, quae circa nos sunt: humanae enim guberna-
tioni subduntur ea, quae per homines fieri possunt: quae vero ad naturam
hominis pertinent, non subduntur gubernationi humanae ; scilicet quod homo
habeat animam, vel manum, aut pedes. Sic igitur legi aeternae subduntur
omnia, quae sunt in rebus a Deo creatis, sive sint contingentia, sive sint ne-
cessaria: ea vero, quae pertinet ad naturam, vel essentiam divinam, legi ae-
ternae non subduntur, sed sunt realiter ipsa lex aeterna.

AD PRIMUM ergo dicendum, quod de voluntate Dei dupliciter possumus
loqui: uno modo quantum ad ipsam voluntatem: et sic cum voluntas Dei sit
ipsa essentia ejus, non subditur gubernationi divinae, neque legi aeternae; sed
idem est, quod lex aeterna: ulio motio possumus loqui de voluntate divina
quantum ad ipsa, quae Deus vult circa creatura33 quae quidem subjecta sunt
legi aeternae, inquantum horum ratio est in divina sapientia: et ratione horum
voluntas Dei dicitur rationabilis: alioquin ratione sui ipsius magis est dicenda
ipsa ratio.

AD SECUNDUM dicendum, quod Filius Dei non est a Deo factus, sed na-
turaliter ab ipso genitus; et idco non subditur divinae providentiae, aut legi
aeternae, sed magis ipse est lex aeterna per quamdam appropriationem, ut
patet per Aug in lib. de Vera Relig. (cup. 31.) .· dicitur autem csse subjectus
Patri ratione humanae naturae, secundum quam etiam Pater dicitur esse
major eo.

 

