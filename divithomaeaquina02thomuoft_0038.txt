34 QUAESTIO ΙΙ. ARTICULUS V.

ARTICULUS v. 13

UTRUM BEATITUDO HOMINIS CONSISTAT IN ALIQUO CORPORIS BONO.

(Infr. q. 3. art. 3. corp. et 4. Dist. 49. q. Ι. art. 1.
et lilv. 3. contr. g. cap 33. et37. princ. et opusc. 3. cap. 264. et Ps. 32.
et 1. Eth. lect. 10.).

AD QUINTUM sic proceditur. Videtur, quod beatitudo hominis consistat in
bonis corporis: dicitur enirn Eccli. 30.: Non> est sensus supra censum salutis
corporis: sed in eo, quod est optimum, consistit beatitud03 ergo consistit in
corporis salute.

2. PRAETEREA, Dionysius dicit 5. cap. de Div. Nom. (a princ. lect. 1), quod
esse est melius, quam vivere, et vivere melius, quam alia, quae consequuntur:
sed ad esse, vel vivere hominis requiritur salus corporis; cum ergo beatitudo
sit summum bonum hominis, videtur, quod salus corporis maxime pertineat
ad beatitudinem.

3. PRAETEREA. Quanto aliquid est communius, tanto ab altiori principio
dependet; quia quanto est causa superior, tanto ejus virtus ad plura se ex-
tendit: sed sicut causalitas causae efficientis consideratur secundum influen—
tiam, ita causalitas finis attenditur secundum appetitum; ergo sicut prima
causa efficiens est, quae in onmia influit; ita ultimus finis est, quod ab omnibus
desideratur: sed ipsum esse est, quod maxime desideratur ab omnibus; ergo
in his, quae pertinent ad esse hominis, sicut est salus corporis, maxime con-
sistit beatitudo.

SED CONTRA est, quod secundum beatitudinem homo excellit omnia alia
animalia: sed secundum bona corporis a multis animalibus superatur: sicut
ab elephante in diuturnitate vitae3 a leone in fortitudine3 a cervo in cursu;
ergo beatitudo hominis non consistit in bonis corporis.

RESPONDEO dicendum, quod impossibile est, beatitudinem hominis in bonis
corporis consistere, propter duo.

Primo quidem, quia impossibile est, quod illius rei, quae ordinatur ad
aliud, sicut ad finem, ultimus finis sit ejusdem conservatio in esse; unde gu-
bernator non intendit, sicut ultimum finem, conservationem navis sibi com-
missae, eo quod navis ad aliud ordinatur sicut in finem, scilicet ad navigan-
dum: sicut autem navis committitur gubernatori ad dirigendum3 ita homo
est suae voluntati, et rationi commissus, secundum illud, quod dicitur Eccli. 15.:
Deus al) initio constiutit hominem, ct reliquit eum in manu consilii sui. Manifestum
est autem, quod homo ordinatur ad aliquid sicut ad finem: non enirn homo
est summum bonum: unde impossibile est, quod ultimus finis rationis, et vo-
luntatis humanae sit conservatio humani esse.

Secundo, quia dato quod finis rationis, et voluntatis humanae esset con-
servatio humani esse, non tamen posset dici, quod finis hominis esset aliquod
corporis bonum: esse enim hominis consistit in anima, et in corpore3 et
quamvis esse corporis dependeat ab anima, esse tamen humanae animae
non dependet a corpore, ut supra ostensum est (p. r. q. 75. art. 1. cl q. 90. art. 4.),·
ipsumque corpus cst propter animam, sicut materia propter sormam, et instru-
menta propter motorem, ut per ea suas actiones exerceat: unde omnia bona
corporis ordinantur ad bona animae sicut ad finem: unde impossibile est,
quod in bonis corporis beatitudo consistat, quae est ultimus finis.

