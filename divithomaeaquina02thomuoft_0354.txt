350 QUAESTIO L. ARTICULUS Ι.

Et ideo aliter dicendum est, quod, sicut supra dictum est (q. 49. art. 2.
ad L), commensuratio ipsarum qualitatum passibilium, secundum conve-
nientiam ad naturam, habet rationem dispositionis.- et ideo facta alteratione
circa ipsas qualitates passibiles quae sunt calidum, frigidum, humidum, et sic-
cum, fit ex consequenti alteratio secundum aegritudinem, et sanitatem:
primo autem, et per se non est alteratio secundum hujusmodi habitus, et di-

spositiones.

ARTICULUS 11. 272

UTRUM ANIMA SIT SL'BJECTUM HABITUS SECUNDUM SUAM ESSENTIAM,
VEL SECUNDUM SUAM POTENTIAM.

(ι. Dist. 26. art. 3. ad 4. et 5.).

AD SECUNDUM sic proceditur. Videtur, quod habitus sint in anima magis
secundum essentiam, quam secundum potentiam: dispositiones enirn, et ha-
bitus dicuntur in ordine ad naturam, ut dictum est (q. 49. art. 3.): sed natura
magis attenditur secundum essentiam animae, quam secundum potentias;
quia anima secundum suam essentiam est natura corporis talis, et forma
ejus3 ergo habitus sunt in anima secundum ejus essentiam, et non secundum
potentiam.

2. PRAETEREA‚ Accidentis non est accidens, habitus autem est quoddam
accidens: sed potentiae animae sunt de genere accidentium, ut in primo
dictum est (q. 77. art. r.),· ergo habitus non est in anima ratione suae po·
tentiae.

3. PRAETEREA. Subiectum est prius e0, quod est in subjecto: sed habitus,
cum pertineat ad primam speciem qualitatis, est prior, quam potentia, quae
pertinet ad secundam speciem3 ergo habitus non est in potentia animae, sicut
in subjecto.

SED CONTRA est, quod Philos. in 1. Ethic. (cap. ult.) ponit diversos ha-
bitus in diversis partibus animae.

RESPONDEO dicendum, quod, sicut supra dictum est (q. 49. art. 2. et3.), habitus
importat dispositionem quamdam in ordine ad naturam, vel ad operationem.
Si ergo accipiatur habitus, secundum quod habet ordinem ad naturam, sic
non potest esse in anima, si tamen de natura humana loquamur: quia ipsa
anima est forma completiva humanae naturae3 unde secundum hoc magis
potest esse aliquis habitus, vel dispositio in corpore per ordinem ad animam,
quam in anima per ordinem ad corpus-,sed si loquamur de aliqua superiori
natura, cujus homo potest esse particeps, secundum illud 2. Pet. 1.: Ut simus
consortes naturae divinae, sic nihil prohibet‚1'n anima secundum suam essentiam esse
aliquem habitum, scilicet gratiam, ut infra dicetur (q. 110. art. 4.). Si vero ac-
cipiatur habitus in ordine ad operationem, sic maxime habitus inveniuntur
in anima, inquantum anima non determinatur ad unam operationem, sed se
habet ad multas3 quod requiritur ad habitum, ut supra dictum est (q. 49.
ιιι-ι. 4.),· et quia anima est principium operationum per suas potentias, ideo
secundum hoc habitus sunt in anima secundum suas potentias.

Ar) rammi ergo dicendum, quod essentia animae pertinet ad naturam
lmmanammm sicut subjectum disponendum ad aliquid aliud, sed sicut forma,
ct natura, ad quam aliquis disponitur.

 

