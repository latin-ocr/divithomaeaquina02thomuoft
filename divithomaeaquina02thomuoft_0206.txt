202 QUAESTIO XXV. ARTICULUS 11.

passione opposita, quia enim bonum quaeritur, ideo refutatur oppositum
malum. Bonum autem habet rationem finis, qui quidem est prior in inten-
tione, sed est posterior in executione3 potest ergo ordo passionum concu-
piscibilis attendi vel secundum intentionem, vel secundum consecutionem.

Secundum quidem consecutionem illud est prius, quod primo fit in eo,
quod tendit ad finem: manifestum est autem, quod omne, quod tendit ad
finem aliquem, primo quidem habet aptitudinem, seu proportionem ad finem:
nihil enim tendit in finem non proportionatum: secundo movetur ad finem:
tertio quiescit in fine post ejus consecutionem: ipsa autem aptitudo, sive pro-
portio appetitus ad bonum est amor, qui nihil aliud est, quam complacentia
boni: motus autem ad bonum est desiderium, vel concupiscentia: quies autem
in bono est gaudium, vel delectatio: et ideo secundum hunc ordinem amor
praecedit desiderium, et desiderium praecedit delectationem.

Sed secundum ordinem intentionis est e converso: nam delectatio intenta
causat desiderium, et amorem: delectatio enim est fruitio [al. fruitio boni],
quae quodammodo est finis, sicut et ipsum bonum, ut supra dictum est (q. rr.
art. 3. ad 3). γ

AD PRIMUM ergo dicendum, quod hoc modo nominatur aliquid, secundum
quod nobis innotescit: voces enim sunt signa intellectuum, secundum Philo-
sophum (lz'b. 1. Perih. inpr1'12c.): nos autem ut plurimum per effectum cogno-
scimus causam: effectus autem amoris, quando quidem habetur ipsum ama-
tum, est delectatio: quando vero non habetur, est desiderium, vel concu-
piscentia: ut autem August. dicit in 10. de Trinit. (cap. 12. α med.): Amor
magis sentitur, cum eum prodit indigentia: unde inter omnes passiones concu-
piscibilis magis est sensibilis concupiscentia: et propter hoc ab ea denomi-
natur potentia.

AD SECUNDUM dicendum, quod duplex est unio amati ad amantem: una
quidem realis, secundum scilicet conjunctionem ad rem ipsam: et talis unio
pertinet ad gaudium, vel delectationem, quae sequitur desiderium: alia autern
est unio affectiva, secundum scilicet quod aliquid habet aptitudinem, vel
proportionem, prout scilicet ex hoc quod aliquid habet aptitudinem ad alte—
rum, et inclinationem, jam participat aliquid ejus: et sic amor unionem im-
portat3 quae quidem unio praecedit motum desiderii.

AD TERT1UM dicendum, quod delectatio causat amorem, secundum quod
est prior in intentione.

ARTICULUS ΠΙ. 148

UTRL‘M SPES SIT PRIMA INTER PASSIONES IRASCIBILIS.

(Supr. q. 23. art. 4. corp).

AD TERTmM sic proceditur. Videtur, quod spes non sit prima inter pas-
siones irascibilis: vis enim irascibilis ab ira denominatur3 cum ergo denomi-
natio fiat a potiori, videtur, quod ira sit potior, et prior, quam spes.

2. PRAETEREA. Arduum est objectum irascibilis: sed magis videtur esse
arduum, quod aliquis conetur superare malum contrarium, quod imminet,
ut futurum (qnod pertinet ad audaciam) vel quod injacet jam, ut praesens
(quod pertinet ad iram), quam quod conetur acquirere simpliciter aliquod
bonum: et similiter magis videtur esse arduum, quod conetur vincere malum

