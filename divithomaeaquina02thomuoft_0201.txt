QUAESTIO XXIV. ARTICULUS 11. 197

AD SECUNDUM dicendum, quod in omni passione animae additur aliquid,
vel diminuitur a naturali motu cordis; inquantum cor intensius, vel remissius
movetur, secundum systolem, aut diastolem: et secundum hoc habet passionis
rationem: tamen non oportet, quod passio semper declinet ab ordine natu—
ralis rationis.

AD TERTtUM dicendum, quod passiones animae, inquantum sunt praeter

ordinem rationis, inclinant ad peccatum: inquantum autem sunt ordinatae a
ratione, pertinent ad virtutem.

ARTICULUS III. 144

UTRUM PASSIO ADDAT, VEL DIMINUAT AD BONITATEM‚
VEL MALITIAM ACTUS.

(Infr. q. 77. art. 6. et Veri. q. 26. art. 7. et Mal. q. 3. art. 2.).

AD TERTmM sic proceditur. Videtur, quod passio quaecumque semper
diminuat de bonitate actus moralis: omne enim, quod impedit judicium ra-
tionis, ex quo dependet bonitas actus moralis, diminuit per consequens bo-
nitatem actus moralis: sed omnis passio impedit judicium rationis: dicit enim
- Sallustius in Catilinario (in. princ. orat. Caesaris) : Omnes homines, qui de rebus
dubiis consultant, ab odio, ira, et amicitia, atque misericordia vacuos essa decem
ergo omnis passio diminuit bonitatem moralis actus.

2. PRAETEREA. Actus hominis quanto est Deo similior, tanto est melior:
unde dicit Apost. Eph. 5.: Estote imitatores Dei, sicatfilii charissimi: sed Deus,
et sancti Angeli puniunt sine ira, sine miseriae compassione subveniunt, ut August.
dicit in 9. de Civ. Dei (cap. 5. cir. fin.); ergo est rnelius hujusmodi opera
agere sine passione animae, quam cum passione.

3. PRAETEREA. Sicut malum morale attenditur per ordinem ad rationem,
ita et bonurn morale: sed malum morale diminuitur per passionem: minus
enim peccat, qui peccat ex passione, quam qui peccat ex industria3 ergo
minus bonurn operatur, qui operatur curn passione, quam qui operatur sine
passione.

SED CONTRA est, quod August. dicit 9. de Civ. Dei (los. cit), quod passio
misericordiae rationi deservit, quando ita praebetur misericordia, ut justitia
conservetur, sive cum indigenti tribuitur, sive cum ignoscitur poenitenti: sed
nihil, quod deservit rationi, diminuit bonum morale3 ergo passio animae non
diminuit bonum moris.

RESPONDEO dicendum, quod Stoici sicut ponebant omnem passionem
animae esse malam, ita ponebant consequenter omnem passionem animae
diminuere actus bonitatem: omne enim bonum ex permixtione mali vel to-
taliter tollitur, vel fit minus bonum3 et hoc quidem verum est, si dicamus
passiones animae solum inordinatos motus sensitivi appetitus, prout sunt per·
turbationes, seu aegritudines: sed si passiones simpliciter nominemus omnes
motus appetitus sensitivi, sic ad perfectionem humani boni pertinet, quod
etiarn ipsae passiones sint moderatae per rationem: cum enim bonum hominis
consistat in ratione sicut in radice, tanto istud bonum erit perfectius, quanto
ad plura, quae homini conveniunt, derivari potest: unde nullus dubitat, quin
ad perfectionem moralis boni pertineat, quod actus exteriorum membrorum
per rationis regulam dirigantur: unde curn appetitus sensitivus possit obedire

S. Tuomst Summa Theologz'ca. Vol. 11. 14

