174 QUAESTIO XX. ARTICULUS ΙΙ.

ARTICULUS ΙΙ. 126

UTRUM TOTA BONITAS, ET MALITIA EXTERIORIS ACTUS
DEPENDEAT EX BONITATE, ET MALITIA VOLUNTATIS.

AD SECUNDUM sic proceditur. Videtur, quod tota bonitas, et malitia actus
exterioris dependeat ex voluntate. Dicitur enim Matt. 7.: Non potest arbor
bona malos srmtus falsare, nec arbor malzzfacere fructus bonos: per arborem
autem intelligitur voluntas, et per fructum opus, secundum Glos. (ord. Aug.
lib. 1. contr. Julian. cap. 8. ante med.); ergo non potest esse, quod voluntas
interior sit bona, et actus exterior sit malus: aut e converso.

2. PRAETEREA. August. dicit in lib. 1. Retract. (cap.9.)‚ quod nonnisi vo-
luntate peccatur, si ergo non sit peccatum in voluntate, non erit peccatum
in exteriori actu: et ideo tota bonitas, vel malitia exterioris actus ex volun-
tate dependet.

3. PRAETEREA. Bonum, et malum, de quo nunc loquimur, sunt differen-
tiae moralis actus: differentiae autem per se dividunt genus, secundum Phi-
losophum in 7. Metaph. (tex. 43.); cum igitur actus sit moralis ex eo quod
est voluntarius, videtur, quod honum, et malum accipitur in actu solum ex
parte voluntatis.

SED CONTRA est, quod August. dicit in lib. Contra Mendacium (cap. 7.
parum anta med.) quod quaedam sunt, quae nullo quasi bono fine, aut bona
voluntate possunt bene fieri.

RESPONDEO dicendum, quod, sicut jam dictum est (art. praec), in exte-
riori actu potest considerari duplex bonitas, vel malitia: una secundum debi-
tam materiam, et circumstantias: alia secundum ordinem ad finem. Et illa
quidem, quae est secundum ordinem ad finem, tota dependet ex voluntate:
illa autem, quae est ex debita materia, vel circumstantiis, dependet ex ra-
tione2et ex hac dependet bonitas voluntatis, secundum quod in ipsam fertur.
Est autem considerandum, quod, sicut supra dictum est (q.praec. art. 6. ad 1.),
ad hoc quod aliquid sit malum, sufficit unus singularis defectus: ad hoc au-
tem quod sit simpliciter bonum, non sufficit unum singulare bonum, sed
requiritur integritas bonitatis: si igitur voluntas sit bona et ex objecto pro-
prio, et ex fine, consequens est, actum exteriorem esse bonum: sed non
sufficit ad hoc quod actus exterior sit bonus, bonitas [al. bonitate] voluntatis,
quae est ex intentione finis3 sed si voluntas sit mala sive ex intentione finis,
sive ex actu volito, consequens est, actum exteriorem esse malum.

AD 1¹R1MUM ergo dicendum, quod voluntas bona, prout significatur per
arborem bonam, est accipienda, secundum quod habet bonitatem ex actu vo-
lito, et ex fine intento.

At> SECUNDUM dicendum, quod non solum aliquis voluntate peccat, quando
vult malum finem, sed etiam quando vult malum actum.

AD TERTIUM dicendum, quod 7υοῖιωιιιινῐιιιη dicitur non solum actus interior
voluntatis, sed etiam actus exteriores, prout a voluntate procedunt, et ratione;
et ideo circa utrosque actus potest esse differentia boni, et mali.

