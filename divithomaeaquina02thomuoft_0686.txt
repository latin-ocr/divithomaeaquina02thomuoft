682 QUAESTIO xcv. ARTICULUS 1v.

unde de facili in hujusmodi homines consenserunt: distinguitur tamen alege
naturali, maxime ab eo, quod est omnibus animalibus commune. ¹
AD ALIA patet responsio ex his, quae dicta sunt (in corp. art).

QUAESTIO XCVI.

DE POTESTATE LEGIS HUMANAE, IN SEX ARTICULOS DIVISA.

Deinde considerandum est de potestate legis humanae.

Et circa hoc quaeruntur sex.

Primo. Utrum humana lex debeat poni in communi.

Secundo. Utrum lex humana debeat omnia vitia cohibere.

Tertio. Utrum omnium virtutum actus habeat ordinare.

Quarto. Utrum imponat homini necessitatem quantum ad forum con-
scientiae.

Quinto. Utrum omnes homines legi humanae subdantur.

Sexto. Utrum his, qui sunt sub lege, liceat agere praeter verba legis.

ARTICULUS Ι. 508

UTRUM LEX HUMANA DEBEAT PONI IN COMMUNI
MAGIS QUAM IN PARTICULARI.

(Infr. q. 98. art. 6. ad 2. et 2-2. q. 147. art. 3. et 4. corp).

AD PRIMUM sic proceditur. Videtur, quod lex humana non debeat poni in
communi, sed magis in particulari: dicit enim Philos. in 5. Ethicor. (cap. 7.)
quod legalia sunt quaecumque in singularibus legem ponunt, et etiam sententialia‚
quae sunt etiam singularia: quia de singularibus actibus sententiae feruntur3
ergo lex non solum ponitur in communi, sed etlam in singulari.

2. PRAETEREA. Lex est directiva humanorum actuum, ut supra dictum est
(q. 90. art. r. et 2.): sed humani actus in singularibus consistunt3 ergo lex
humana non debet in universali ferri, sed magis in singulari.

3. PRAETEREA. Lex est regula, et mensura humanorum actuum, ut supra
dictum est (ilvid.): sed mensura debet esse certissima, ut dicitur in 10. Metaph.
(tex. 3.); cum ergo in actibus humanis non possit esse aliquod universale ita
certum, quin in particularibus deficiat, videtur quod necesse sit leges non in
universali, sed in singularibus poni. ⁴

SED CONTRA est, quod Jurisperitus dicit (Pomponius et Celsus, ut refertur„
lib. 1. tit. 3. ff. de Legib. ct SamzttaesconsQ, quod jura constitui oportet in his,
quae saepius accidunt: cx his autem, quae forte uno casu accidere possunt,
jura non constituuntur.

RESPONDEO dicendum, quod unumquodque, quod est propter finem, ne-
nesse est quod sit fini proportionatum: finis autem legis est bonum commune:

 

