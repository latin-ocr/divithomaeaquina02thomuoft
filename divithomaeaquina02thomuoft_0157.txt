QUAESTIO XVIII. ARTICULUS VH. 153

subalternis; ergo species, quae est ex fine, continetur sub specie, quae est ex
obJecto.

2. PRAETEREA. Semper ultima differentia constituit speciem specialissi-
mam: sed differentia, quae est cx fine, videtur esse posterior, quam diffe-
rentia, quae est ex objecto, quia finis habet rationem ultimi, ergo species,
quae est ex fine, continetur sub specie, quae est ex objecto, sicut species spe-
cialissima.

3. PRAETEREA. Quanto aliqua differentia est magis formalis, tanto magis
est specialis; quia differentia comparatur ad genus, ut forma ad materiam:
sed species, quae est ex fine, est formalior ea, quae est ex objecto, ut dictum
est (art. praec.); ergo species, quae est ex fine, continetur sub specie, quae
est ex objecto, sicut species specialissima sub genere subalterno,

SED CONTRA. Cujuslibet generis sunt determinatae differentiae: sed actus
ejusdem speciei ex parte objecti potest ad infinitos fines ordinari3 puta furtum
ad infinita bona, vel mala3 ergo species, quae est ex fine, non continetur sub
specie, quae est ex objecto, sicut sub genere.

RESPONDEO dicendum, quod objectum exterioris actus dupliciter potest se
habere ad finem voluntatis. Uno modo, sicut per se ordinatum ad ipsum3 sicut
bene pugnare per se ordinatur ad victoriam: alio modo per accidens; sicut
accipere rem alienam per accidens ordinatur ad dandum eleemosynam:
oportet autem, ut Philosophus dicit in 7. Metaph. (tex. 43), quod differentiae
dividentes aliquod genus, et constituentes speciem illius generis 'per se di-
, vidant illud: si autern per accidens, non recte procedit divisio: puta, si quis
dicat: Animalium aliud rationale, aliud irrationale, et animalium irrationa-
lium aliud alatum, aliud non alatum: alatum enim, et non alatmn non sunt
per se determinativa ejus, quod est irrationale. Oportet autem sic dividere:
Animalium aliud habens pedes, aliud non habens pedes, et habentium pedes
aliud habet duos, aliud quatuor, aliud multos ; haec enim per se determinant
priorem differentiam. Sic igitur quando objectum non est per se ordinatum
ad finem, differentia specifica, quae est ex objecto, non est per se determi-
· nativa ejus, quae est ex fine, nec e converso: unde una istarum specierum
non est sub alia, sed tunc actus moralis est sub duabus speciebus, quasi di-
sparatis3 unde dicimus, quod ille qui furatur, ut moechetur, committit duas
malitias in uno actu: si vero obJectum per se ordinetur ad finem, una di-
ctarum differentiarum est per se determinativa alterius, unde una istarum
specierum continebitur sub altera. Considerandum autem restat quae sub qua.
Ad cujus evidentiam primo considerandum est, quod quanto aliqua differentia
sumitur a forma magis particulari, tanto magis est specifica: secundo, quod
quanto agens est magis universale, tanto ex eo est forma magis universalis:
tertio, quod quanto aliquis finis est posterior, tanto respondet agenti univer-
saliori: sicut victoria, quae est ultimus finis exercitus, est finis intentus a
summo duce; ordinatio autem hujus aciei, vel illius est finis intentus ab aliquo
inferiorum ducum. Et ex istis sequitur, quod differentia specifica, quae est ex
fine, est magis generalis: et differentia, quae est ex objecto per se ad talem
finem ordinato, est specifica respectu ejus: voluntas enim, cujus proprium
objectum est finis, est universale motivum respectu omnium potentiarum
animae, quarum propria objecta sunt objecta particularium actuum.

AD PRIMUM ergo dicendum, quod secundum substantiam suam non potest
aliquid esse in duabus speciebus, quarum una sub altera non ordinetur: sed
secundum ea, quae rei adveniunt, potest aliquid sub diversis speciebus con-

