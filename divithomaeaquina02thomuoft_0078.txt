74 QuAi-:srro vr. ARTICULUS 11.

ARTICULUS Il. 42

UTRUM VOLUNTARIUM INVENIATUR IN ANIMALIBUS BRUTIS.

(2. Dist. 25. art. 2. ad 6. et3. Dist. 27. q. I. art. 4. ad 3. et Veri. q. 24. art. 2. ad Ι.
et 3. Eth. lect. 4. et 5.).

AD SECUNDUM sic proceditur. Videtur, quod voluntarium non sit in brutis
animalibus: voluntarium enim a voluntate dicitur: voluntas autem, cum sit
in ratione, ut dicitur in 3. de Anima (tax. 42), non potest esse in brutis ani-
malibus3 ergo neque voluntarium in eis invenitur. .

2. PRAETEREA. Secundum hoc quod actus humani sunt voluntarii, homo
dicitur esse dominus suorum actuum: sed bruta animalia non habent domi-
nium sui actus, non enirn agunt, sed magis aguntur, ut Damascenus dicit
(lib. 2. Orth. Fid. cap. 27.); ergo in brutis animalibus non est voluntarium.

3. PRAETEREA. Damascenus dicit (ibid. cap. 24), quod actus voluntarios
sequitur laus, vel vituperium: sed actibus brutorum animalium non debetur
neque laus, neque vituperium; ergo in eis non est voluntarium.

SED CONTRA est, quod dicit Philos. in 3. Etich. (cap. r. prop. fin.) quod
pueri et bruta animalia communicant voluntario: et idem dicunt Gregorius
Nyssenus (val Nummius da Nat. Hom. cap. 32.) et Damasc. (loc. prox. cit).

RESPONDEO dicendum, quod, sicut dictum est (art. praec), ad rationem
voluntarii requiritur, quod principium actus sit intra cum aliqua cognitione
finis. Est autem duplex cognitio finis, perfecta scilicet, et imperfecta. Perfecta
quidem finis cognitio est, quando non solum apprehenditur res, quae est finis,
sed etiam cognoscitur ratio finis, et proportio ejus quod ordinatur ad finem
ipsum: et talis cognitio finis competit soli rationali naturae. Imperfecta autem
cognitio finis est, quae in sola finis apprehensione consistit, sine hoc quod
cognoscatur ratio finis, et proportio actus ad finem: et talis cognitio finis re-
peritur in brutis animalibus per sensum, et aestimationem naturalem. Per-
fectam igitur cognitionem finis sequitur voluntarium secundum rationem per-
fectam, prout scilicet, apprehenso fine, aliquis potest deliberans de fine, et de
his quae sunt ad finem, moveri in finem, vel non moveri : imperfectam autem
cognitionem finis sequitur voluntarium secundum rationem imperfectam3 prout
scilicet apprehendens finem non deliberat, sed subito movetur in ipsum: unde
soli rationali naturae competit voluntarium secundum rationem perfectam;
scd secundum rationem imperfectam competit etiam brutis.

AD PRIMUM ergo dicendum, quod voluntas nominat rationalem appetitum:
et ideo non potest esse in his, quae ratione carent: voluntarium autern deno-
minative dicitur a voluntate, et potest trahi ad ea, in quibus est aliqua par-
ticipatio voluntatis secundum aliquam convenientiam ad voluntatem: et hoc
modo voluntarium attribuitur animalibus brutis; inquantum scilicet per co-
gnitionem aliquam moventur in finem.

AD srCUNDUM dicendum, quod ex hoc contingit, quod homo est dominus
sui actus, quod habet *deliberationem de suis actibus: ex hoc enim quod ra-
tio deliberans se habet ad opposita, voluntas in utrumque potest: sed secundum
hoc voluntarium non est in brutis animalibus, ut‘ dictum cst (in corp. art).

