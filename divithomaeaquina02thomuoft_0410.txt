406 QUAESTIO LVIII. ARTICULUS V.

aliquos habitus, secundum quos fiat quodammodo homini connaturale recte
judicare de fine: et hoc fit per virtutem moralem : virtuosus enim recte judicat
de fine virtutis: quia qualis unusquisque est, talis finis videtur ei, ut dicitur
in 3. Ethic. (cap. 5. α med.),· et ideo ad rectam rationem agibilium‚ quae est
prudentia, requiritur quod homo habeat virtutem moralem.

AD PRIMUM ergo dicendum, quod ratio, secundum quod est apprehensiva
finis, praecedit appetitum finis: sed appetitus finis praecedit rationem ratio-
cinantem ad eligendum ea quae sunt ad finem, quod pertinet ad prudentiam:
sicut etiarn in speculativis intellectus principiorum est principium rationis
syllogizantis.

AD SECUNDUM dicendum, quod principia artificialium non dijudicantur a
nobis bene, vel male secundum dispositionem appetitus nostri, sicut fines,
quisunt moralium principia; sed solum per considerationem rationis; et
ideo ars non requirit virtutem perficientem appetitum, sicut requirit prudentia.

AD TERTIUM dicendum, quod prudentia non solum est bene consiliativa,
sed etiam bene judicativa, et bene praeceptiva: quod esse non potest, nisi
removeatur impedimentum passionum corrumpentium judicium, et praeceptum
prudentiae: et hoc per virtutem moraiem.

QUAESTIO LIX.

DE DISTINTIONE VIRTUTUM MORALIUM
SECUNDUM RELATmNEM AD PASSIONES‚
IN QUINQUE ARTICULOS DIVISA.

Deinde considerandum est de distinctione moralium virtutum ad invicem.
Et quia virtutes morales, quae sunt circa passiones, distinguuntur secundum
diversitatem passionum, oportet primo considerare in communi comparatio-
nem virtutis ad passionem, secundo distinctionem moralium virtutum secundum
passiones.

Circa primmn quaeruntur quinque.

Primo. Utrum virtus moralis sit passio.

Secundo. Utrum virtus moralis possit esse cum passione.

Tertio. Utrum possit esse cum tristitia.

Quarto. Utrum omnis virtus moralis sit circa passiones.

Quinto. Utrum aliqua virtus moralis possit esse sine passione.

ARTICULUS Ι. 312
UTRUM VIRTUS MORALIS SIT PASSIO.
(3. Dist. 23. q. 1. art. 3. q. 2.)-

An PRIMUM sic proceditur. Videtur, quod virtus moralis sit passio: me-
dium enim cst ejusdcm generis cum extremis: sed virtus moralis est medium
inter passiones3 ergo virtus moralis cst passio.

 

