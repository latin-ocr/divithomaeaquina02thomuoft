QUAESTIO XI. ARTICULUS 1. 105

delectatio intellectualis ad intellectum ; ergo fruitio pertinet ad apprehensivam
potentiam, et non ad appetitivam.

Szn CONTRA est, quod Augustinus dicit in 1. de Doctr. Christ. (cap. 4.)
et in 10. de Trinit. (cap. 10. parum α princ.) .· Frui est amore inhaerere alicui
rei propter seipsam: sed amor pertinet ad appetitivam potentiam, ergo et frui

est actus appetitivae potentiae.
RESPONDEO dicendum, quod fruitio, et fructus ad idem pertinere videntur,

’ et unum ex altero derivari: quid autem a quo, nihil ad propositum refert,
nisi quod hoc probabile videtur, quod id, quod magis est manifestum, prius

ἰ etiam fuerit nominatum. Sunt autem nobis primo manifesta, quae sunt sen-

sibilia magis3 unde a sensibilibus fructibus nomen fruitionis derivatum videtur.

ᾗ Fructus autem sensibilis est id, quod ultimum ex arbore expectatur, et cum

quadam suavitate percipitur: unde fruitio pertinere videtur ad amorem, vel
· delectationem, quam aliquis habet de ultimo expectatO, quod est finis: finis
autem, et bonum est objectum appetitivae potentiae; unde manifestum est,
quod fruitio est actus appetiti‘vae potentiae.

AD PRIMUM ergo dicendum quod nihil prohibet, unum et idem secundum
diversas rationes ad diversas potentias pertinere3 ipsa igitur visio Dei, inquan-
tum est visio, est actus intellectus3 inquantum autem est bonum, et finis, est
voluntatis objectum. Et hoc modo est ejus fruitio: et finem hunc intellectus
consequitur tamquam potentia agens3 voluntas autem tamquam potentia
movens ad finem, et fruens fine jam adepto.

AD SECUNDUM dicendum, quod perfectio, et finis cujuslibet alterius po-
tentiae continetur sub objecto appetitivae, sicut proprium sub communi, ut
μ dictum est supra (q. 9. art. 1.),· unde perfectio, et finis cujuslibet potentiae,
, inquantum est quoddam bonum, pertinet ad appetitivam, propter quod ap-
petitiva potentia movet alias ad suos fines, et ipsa consequitur finem, quando
quaelibet aliarum pertingit ad finem.

AD TERTIUM dicendum, quod in delectatione duo sunt, scilicet perceptio
Ἰ convenientis, quae pertinet ad apprehensivam potentiam, et complacentia ejus,
, quod offertur ut conveniens: et hoc pertinet ad appetitivam potentiam, in qua
ratio delectationis completur.

ARTICULUS 11. 67

UTRUM FRUI CONVENIAT TANTUM RATIONALI CREATURAE,
AN ETIAM ANIMALIBUS BRUTIS.

(Insr. q. 13. art. 5. ad 2. el 1. Dist. r. q. 4. art. L).

AD SECUNDUM sic proceditur. Videtur, quod frui solummodo sit hominum;
dicit enim Augustinus in primo de Doctr. Christ. (cap. 3. ct 22.) quod nos
homines sumus, qui fruimur, et utimur; non ergo alia animalia frui possunt.

2. PRAETEREA. Frui est ultimi finis: sed ad ultimum finem non possunt
pertingere bruta animalia; ergo eorum non est frui.

3. PRAETEREA. Sicut appetitus sensitivus est sub intellectivo‚ ita appetitus
nami-alis est sub sensitivo: si igitur frui pertinet ad appetitum sensitivum, vi-
detur, quod pari ratione possit ad naturalem pertinere, quod patet esse fal-
sum; qui ejus non est delectam ergo appetitus sensitivi non est frui: et ita
non convenit brutis animalibus.

