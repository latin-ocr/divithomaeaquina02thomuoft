ἡ, ἢῆ, ³

QUAESTIO LXI. ARTICULUS V. 427

An numm ergo dicendum, quod Philos. loquitur de his virtutibus, se-
cundum quod sunt circa res humanas3 puta justitia circa emptiones, vel
venditiones3 fortitudo autem circa timores3 temperantia circa concupiscen-
tias: sic enirn ridiculum est eas Deo attribuere.

Ao SECUNDUM dicendum, quod virtutes humanae sunt circa passiones,
scilicet virtutes hominum in hoc mundo conservantium: sed virtutes eorum,
qui plenam beatitudinem assequuntur, sunt absque passionibus; unde Plotinus
dicit (cit. a Macrob. ut sup. in argum. 1.), quod passiones politicae virtutes mol-
liunt, idest ad medium reducunt; secundae, scilicet purgatoriae, auferunt: ter·
tiae, quae sunt purgati animi, obliviscuntur: in quartis, scilicet exemplaribus,
nefas est nominari: quamvis dici possit, quod loquitur hic de passionibus,
secundum quod significant aliquos inordinatos motus.

AD TERTIUM dicendum, quod deserere res humanas, ubi necessitas impo-
nitur, vitiosum est; alias virtuosum: unde parum supra (loc. cit. in arg.)
Tullius praemittit: His forsitan concedendum est rempublicam non capessentibus,
qui excellenti ingenio doctrinae se dediderunt; et his, qui aut valetudinis imbecilli-
tate, aut aliqua graviori causa impediti a republica recesserunt, cum ejus admini-
strandae potestatem aliis, laudemque concederent. Quod consonat ei, quod Aug.
dicit 19. de Civ. Dei (cap. 19. in fin.): Otium sanctum quaerit charitas veritatis ,·
negotium justum suscipit necessitas charitatis.- quam sarcinam si nullus imponit,
percipiendae, atque intuendae vacandum est veritati: si autem imponitur, susci-
pienda est propter charitatis necessitatem.

AD QUARTUM dicendum, quod sola justitia legalis directe respicit bonum
commune; sed per imperium omnes alias virtutes ad bonum commune trahit,
ut in 5. Ethic. (cap. 1. post med.) dicit Philos.: est enim considerandum, quod
ad politicas virtutes, secundum quod hic dicuntur, pertinet non solum bene
operari ad commune, sed etiam bene operari ad partes communis, scilicet
ad domum, vel aliquam singularem personam.

QUAESTIO LXII.

DE VIRTUTIBUS THEOLOGICIS, IN QUATUOR ARTICULOS DIVISA.

Deinde considerandum est de Virtutibus Theologicis.

Et circa boc quaeruntur quatuor.

Primo. Utrum sint aliquae virtutes theologicae.

Secundo. Utrum virtutes theologicae distinguantur ab intenectualibus‚ et
moralibus.

Tertio. Quot, et quaegsint.

Quarto. De ordine caium.

