QUAESTIO xx. ARTICULUS v1. 179

(tex. 39. et 40.): sed unus motus continuus potest esse bonuS‚ et malus: puta
si aliquis continue ad ecclesiam vadens primo quidem intendat inanem glo-
riam, postea intendat Deo servire; ergo unus actus potest esse bonus, et malus.

2. PRAETEREA. Secundum Philos. in 3. Physic. (tax. 20. et 21.) ασίἱο, et
passio sunt unus actus: sed potest esse passio bona, sicut Christi; et actio

mala, sicut Judaeorum; ergo unus actus potest esse bonus, et malus.

3. PRAETEREA. Cum servus sit quasi instrumentum domini, actio servi est
actio domini; sicut actio instrumenti est actio artificis: sed potest contingere,
quod actio servi procedat ex bona voluntate domini, et sic sit bona; et ex
v voluntate mala servi, et sic sit mala3 ergo idem actus potest esse bonus, et
malus. '

SED CONTRA. Contraria non possunt esse in eodem: sed bonum, et malum
sunt contraria3 ergo unus actus non potest esse bonus, et malus.

RESPONDEO dicendum, quod nihil prohibet, aliquid esse unum, secundum
quod est in uno genere, et esse multiplex, secundum quod refertur ad aliud
genus: sicut superficies continua est una, secundum quod consideratur in
genere quantitatis: tamen est multiplex, secundum quod refertur ad genus
coloris, si partim sit alba, et partim nigra. Et secundum hoc nihil prohibet,
aliquem actum esse unum, secundum quod refertur ad genus naturae, qui
tamen non est unus, secundum quod refertur ad genus moris: sicut et e con-
verso, ut dictum est (art. 3. huj. q.) .· ambulatio enim continua est unus actus
secundum genus naturaa: potest tamen contingere, quod sint plures secundum
genus moris, si mutetur ambulantis voluntas, quae est principium actuum mo-
ralium. Si ergo accipiatur unus actus, prout est in genere moris, impossibile
est, quod sit bonus, et malus bonitate, et malitia morali: si tamen sit unus
unitate naturae, et non unitate moris, potest esse bonus, et malus.

AD PR1MUM ergo dicendum, quod ille motus continuus, qui procedit ex di-
versa intentione, licet sit unus unitata naturae, non est tamen unus unitato⁷ moris.

AD SECUNDUM dicendum, quod actio, et passio pertinent ad genus moris,
inquantum habent rationem voluntarii3 et ideo, secundum quod diversa vo-
luntate dicuntur voluntaria, secundum hoc sunt duo moraliter3 et potest ex
una parte inesse bonum, et ex alia malum.

AD TERTIUM dicendum, quod actus servi, inquantum procedit ex volun-
tate servi, non est actus domini, sed solum inquantum procedit ex mandato
domini; unde sic non facit ipsum malum mala voluntas servi.

 

QUAESTIO XXI.

DE HIS, QUAE CONSEQUUNTUR ACTUS HUMANOS
RATIONE BONITATIS, VEL MALITIAE,
IN QUATUOR ARTICULOS DIVISA.

Deinde considerandum est de his, quae consequuntur actus humanos ra-
tione bonitatis, vel malitiae.

Et circa hoc quaeruntur quatuor.

Primo. Utrum actus humanus, inquantum est bonus, vel malus, habeat
rationem rectitudinis, vel peccati.

