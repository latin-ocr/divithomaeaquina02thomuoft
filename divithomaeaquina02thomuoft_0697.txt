QUAESTIO xcvn. ARTICULUS 111. (393

Rl-:svotmsso dicendum, quod omnis lex proficiscitur a ratione. et volun-
tate legislatoris: lex quidem divina, et naturalis a rationabili Dei voluntate
lex autem humana a voluntate hominis ratione regulata: sicut autem ratio,
et voluntas hominis manifestantur verbo in rebus agendis, ita etiam mani-
festantur facto: hoc enim unusquisque eligere videtur ut bonum, quod opere
implet. Manifesta est autem, quod verbo humano potest et mutari lex, et
etiam exponi, inquantum manifestat interiorem motum, ct conceptum ra-
tionis humanae3 unde etiam et per actus maxime multiplicatos, qui consue·
tudinem efficiunt, mutari potest lex, et exponi, et ctiam aliquid causari, quod
legis virtutem obtineat; inquantum scilicet per exteriores actus multiplicatos
interior voluntatis motus, et rationis conceptus efficacissime declaratur: cum
enim aliquid multoties fit, videtur ex deliberato rationis judicio provenire:
et secundum hoc consuetudo et habet vim legis, et legem abolet, et est legum
interpretatrix.

An Panum ergo dicendum, quod lex naturalis, et divina procedit a vo-
luntate divina, ut dictum est (in corp.) ,· unde non potest mutari per consue-
tudinem procedentem a voluntate hominis, sed solum per auctoritatem di-
vinam mutari posset; et inde est quod nulla consuetudo vim legis obtinere
potest contra legem divinam, vel legem naturalem: dicit enim isidorus in

Synonym. (tib. a. cap. 16. cir. med.).· Usus auctoritati cadat: parvum usum lex,
ee ratio vincat.

An secuunun dicendum, quod, sicut supra dictum est (q. 96. art. 6.),
leges humanae in aliquibus casibus deficiunt; unde possibile est quandoque
praeter legem agere, in casu scilicet in quo deficit lex3 et tamen actus non
erit malus: et cum tales casus multiplicantur propter aliquam mutationem
hominum, tunc-manifestatur per consuetudinem, quod lex ulterius non est
utilis3 sicut etiam manifestaretur, si lex contraria verbo promulgaretur. Si
autem adhuc maneat ratio eadem, propter quam prima lex utilis erat, non
consuetudo legem, sed lex consuetudinem vincit: nisi forte propter hoc solum
inutilis lex videatur, quoniam non est possibilis secundum consuetudinem
patriae, quae erat una de conditionibus legis: difficile enim est consuetudi-
nem multitudinis removere. ι

AD τεκτιυκ dicendum, quod multitudo, in qua consuetudo introducitur,
duplicis conditionis esse potest: si enim sit libera multitudo, quae possit sibi
legem facere, plus est consensus totius multitudinis ad aliquid observandum,
quod consuetudo manifestat, quam auctoritas principi5‚ qui non habet po-
testatem condendi legem, nisi inquantum gerit personam multitudinis; unde
licet singulae personae non possint condere legem, tamen totus populus
condere legem potest: si vcro multitudo non habeat liberam potestatem
condendi sibi legem, vel legem a superiori potestate positam removendi,
tamen ipsa consuetudo in tali multitudine praevalens obtinet vim legis, in-
quantum per eos toleratur, ad quos pertinet multitudini legem imponere: ex
hoc enim ipso videntur approbare, quod consuetudo introduxit.

S. Τιοιιιι sna-n nestorea. Vol. 11. ⁴5

