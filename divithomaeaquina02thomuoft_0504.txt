500 QUAESTIO LXXI. ARTICULUS IV.

in re naturali: forma enim naturalis ex necessitate producit operationem sibi
convenientem, unde non potest esse simul curn forma naturali actus formae
contrariae: sicut non potest esse cum calore actus infrigidationis, neque simul
curn levitate motus descensionis, nisi forte ex violentia exterioris moventis:
sed habitus in anima non ex necessitate producit suam operationem: sed homo
utitur eo cum voluerit: unde simul habitu in homine existente, potest non
uti habitu, aut agere contrarium actum3 et sic potest habens virtutem pro-
cedere ad actum peccati: actus vero peccati si comparetur ad ipsam virtutem,
prout est habitus quidam, non potest ipsam corrumpere, si sit unus tantum:
sicut enim non generatur habitus per unum actum·; ita nec per unum actum
corrumpitur, ut supra dictum est (q. 63. art. 2. ad 2.). Sed si comparetur actus
peccati ad causam virtutum, sic possibile est, quod per unum actum peccati
aliquae virtutes corrumpantur: quodlibet enirn peccatum mortale contrariatur
charitati, quae est radix omnium virtutum infusarum, inquantum sunt vir-
tutes 3 et ideo per unum actum peccati mortalis exclusa charitate, excluduntur
per consequens omnes virtutes infusae, inquantum sunt virtutes: et hoc dico
propter fidem, et spem, quarum habitus remanent informes post peccatum
mortale3 et sic non sunt virtutes: sed peccatum veniale, quod non contra-
riatur charitati, nec excludit ipsam, per consequens etiam non excludit alias
virtutes: virtutes vero acquisitae non tolluntur per unum actum cujuscumque
peccati, sic igitur peccatum mortale non potest simul esse cum virtutibus
infusis, potest tamen simul esse cum virtutibus acquisitis: peccatum vero
veniale potest simul esse et cum virtutibus infusis, et cum acquisitis.

AD PRIMUM ergo dicendum, quod peccatum non contrariatur virtuti se-
cundum se, sed secundum suum actum; et ideo peccatum non potest simul
esse cum actu virtutis, potest tamen simul esse curn habitu.

AD SECUNDUM dicendum, quod vitium directe contrariatur virtuti, sicut
et peccatum actui virtuoso; et ideo vitium excludit virtutem, sicut peccatum
excludit actum virtutis.

AD TERTmM dicendum, quod virtutes naturales agunt ex necessitate; et
ideo, integra existente virtute, numquam peccatum potest in actu inveniri:
sed virtutes animae non producunt actus ex necessitate; unde non est si-
milis ratio.

ARTICULUS V. 376
UTRUM IN QUOLIBET PECCATo S1T ALIQUIS ACTUS.

(2-2. t]- 54. art. auda. ct q. 79. arl. ,καί 2. Dist. 35. art. 3. ct Dist. 41. q. 2. art. ι. ad4.
ct Pol. q. Ι. art. 6. ad 9. cl q. 21. art. 1. ad 6. et Mal. q. 8. art. L).

AD Qulxrum sic proceditur. Videtur, quod in quolibet peccato sit aliquis
actus: sicut enim meritum comparatur ad virtutem, ita peccatum ad vitium
comparatur: sed meritum non potest esse absque aliquo actu; ergo nec pec-
catum potest csse absque aliquo actu.

2. PRAffrlsmm. Augustinus· dicit in lib. 3. de Libero Arbitrio (implic. cap. ιδ’.
in prim. scd utplus. lili. dr! l'cm {tv-lig. sap. 14. ιἰι princ), quod omne peccatum
adeo est voluntarium, quod si non sit voluntarium, non est peccatum: sed
nou potest esse aliquid voluntarium, nisi per actum voluntati53 crgo omne
peccatum habet aliquem actum.

