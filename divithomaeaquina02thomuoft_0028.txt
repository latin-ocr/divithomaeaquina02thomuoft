24 QUAESTIO Ι. ARTICULUS IV.

invenitur duplex ordo, scilicet ordo inventionis, et ordo executionis: et in utro-
que ordine oportet esse aliquid primum. Id enim, quod est primum in ordine
intentionis, est quasi principium movens appetitum: unde subtracto princi-
pio, appetitus a nullo moveretur. Id autem, quod est principium in executione,
est unde incipit operatio: unde, isto principio subtracto, nullus inciperet ali-
quid operari: principium autem intentionis est ultimus finis: principium au-
tem executionis est primum eorum, quae sunt ad finem: sic ergo ex neutra
parte possibile est in infinitum procedere: quia si non esset ultimus finis,
nihil appeteretur, nec aliqua actio terminaretur3 nec etiam quiesceret intentio
agentis. Si autem non esset primum in his, quae sunt ad finem, nullus inci-
peret aliquid operari3 nec terminaretur consilium, sed in infinitum procederet.

Ea vero, quae non habent ordinem per se, sed per accidens sibi invicem
conjunguntur, nihil prohibet infinitatem habere. Causae enirn per accidens
indeterminatae sunt: et hoc etiam modo contingit esse infinitum per acci-
dens in finibus, et his, quae sunt ad finem.

AD PRIMUM ergo dicendum, quod de ratione boni est, quod aliquid ab
ipso effluat3 non tamen quod ipsum ab alio procedat. Et ideo, cum bonum
habeat rationem finis, et primum bonum sit ultimus finis, ratio ista non probat,
quod non sit ultimus finis; sed quod a fine primo supposito procedatur in
infinitum inferius versus ea, quae sunt ad finem: et hoc quidem competeret,
si consideraretur sola virtus primi boni, quae est infinita: sed quia primum
bonum habet diffusionem secundum intellectum, cujus est secundum aliquam
causam certam profluere in causata, aliquis certus modus adhibetur bonorum
effluxui a primo bono, a quo omnia alia bona participant virtutem diffusivam3
et ideo diffusio bonorum non procedit in infinitum: sed, sicut dicitur Sap. 11.:
Deus omnia disposuit in numero, pondere, et mensura.

AD SECUNDUM dicendum, quod in his, quae sunt per se, ratio incipit a
principiis naturaliter notis, et ad aliquem terminum progreditur: unde Philos.
probat in Poster. (tex. 6.), quod in demonstrationibus non est processus in
infinitum, quia in demonstrationibus attenditur ordo aliquorum per se ad
invicem connexorum, et non per accidens: in his autem, quae per accidens
connectuntur, nihil prohibet rationem in infinitum procederet. Accidit autem
quantitati, aut numero praeexistenti, inquantum hujusmodi, quod ei addatur
quantitas, aut unitas: unde in hujusmodi nihil prohibet rationem procedere
in infinitum.

AD TERTmM dicendum, quod illa multiplicatio actuum voluntatis reflexae
supra seipsam per accidens se habet ad ordinem finium: quod patet ex hoc,
quod circa unum, et eumdem actum indifferenter semel, vel pluries supra
seipsam voluntas reflectitur.

ARTICULUS v. s
UTRUM UNIUS HOMINIS POSSINT ESSE PLURES ULTIMI FINES.

(Insr. q. 12. art. 1. ad J. et q. 13. art. 3. ad 2. et 2. Dist. 24. art. 3. corp.
et 3. Dist. 31. q. 1. art. 1. corp. e! Mal. q. 14. art. 2. corp.fin.).

AD QUINTUM sic proceditur. Videtur, quod possibile sit voluntatem unius
hominis in plura ferri simul, sicut in ultimos fines. Dicit enim Aug. 19. de
Civ. Dei (cup. l. α princ. cl scip. 5.), quod quidam ultimum hominis finem po-

