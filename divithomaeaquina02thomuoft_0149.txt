QUAESTIO XVII. ARTICULUS IX. 145

AD TERT1UM dicendum, quod, sicut August. dicit in 14. de Civ. Demos.
cit in arg), hoc quod motus genitalium membrorum rationi non obedit, est
ex poena peccati, ut scilicet anima suae inobedientiae ad Deum in illo prae-
cipue membro poenam patiatur, per quod peccatum originale ad posteros
traducitur: sed quia per peccatum primi parentis, ut infra dicetur (q. 85. arf. I.
et 3.), natura est sibi relicta, subtracto supernaturali donO, quod homini di-
vinitus erat collatum, ideo consideranda est ratio naturalis, quare motus
hujusmodi membrorum specialiter rationi non obedit. Cujus causam assignat
Aristoteles in lib. de Causis motus animalium (seu, quod idam est, cle Com-
muni animal. motione cap. H. α mad.) dicens, involuntarios esse motus cordis,
et membri pudendi; scilicet quia ex aliqua apprehensione hujusmodi mem-
bra commoventur, inquantum scilicet intellectus, et phantasia repraesentant
aliqua, ex quibus consequuntur passiones animae, ad quas consequitur motus
horum membrorum: non tamen moventur secundum jussum rationis, aut
intellectus; quia scilicet ad motum horum membrorum requiritur aliqua al-
teratio naturalis, scilicet caliditatis, et frigiditatis3 quae quidem alteratio non
subiacet imperio rationis. Specialiter autem 1106 accidit in his duobus mem-
bris, quia utrumque istorum membrorum est quasi quoddam animal separa-
tum, inquantum est principium vitae: principium autem est virtute totum:
cor enim principium est sensuun13 et ex membro genitali virtus exit seminalis,
quae est virtute totum animal: et ideo habent proprios motus naturaliter3 quia
principia oportet esse naturalia, ut dictum est (in solut. αιῐ 2.).

QUAESTIO XVIII.

DE BONITATE, ET MALITIA HUMANORUM ACTUUM IN GENERALI,
IN UNDECIM ARTICULOS DIVISA.

Post hoc considerandum est de bonitate, et malitia humanorum actuum.
Et primo, quomodo actio humana sit bona, vel mala: secundo de his, quae
consequuntur ad bonitatem, vel malitiam humanorum actuu1n3 puta meritum,
vel demeritum, peccatum, et culpa.

Circa primum occurrit triplex consideratio. Prima est de bonitate, vel ma-
litia humanorum actuum in generali: secanda de bonitate, et malitia interio-
rum actuum: tertia de bonitate, et malitia exteriorum actuum.

Circa primum quaeruntur undecim.

Primo. Utrum omnis actio sit bona, vel aliqua sit mala.

Secundo. Utrum actio hominis habeat, quod sit bona, vel mala ex
objecto.

Tertio. Utrum 1106 habeat ex circumstantia.

Quarto. Utrum hoc habeat ex fine.

Quinto. Utrum aliqua actio hominis sit bona, vel mala in sua specie.

Sexto. Utrum actus habeat speciem boni, vel mali ex fine.

Septimo. Utrum species, quae est ex fine, contineatur sub specie, quac
est ex objecto, sicut sub genere, aut e converso.

