136 QUAEsrio xvu. ARTICULUS 1.

3. PRAETEREA. Ad imperium statim sequitur actus: sed ad actum rationis
non statim sequitur actus: non enim qui judicat aliquid esse faciendum, statim
illud operatur3 ergo imperare non est actus rationis, sed voluntatis.

SED CONTRA est, quod Gregorius Nyssenus (val. Names. lib. de Nat. Hom.
cap. 16.) dicit, et etiarn Philos. (I. Ethic. cap.13. infin), quod appetitus obedit
rationi3 ergo rationis est imperare.

RESPONDEO dicendum, quod imperare est actus rationis, praesupposito
tamen actu voluntatis. Ad cujus evidentiam considerandum est, quod quia
actus voluntatis, et rationis supra se invicem possunt ferri, prout scilicet ratio
ratiocinatur de volendo, et voluntas vult ratiocinari, contingit actum volun-
tatis praeveniri ab actu rationis, et θ converso. Et quia virtus prioris actus
remanet in actu sequenti, contingit quandoque, quod est aliquis actus volun-
tatis, secundum quod manet virtute in ipso aliquid de actu rationis, ut dictum
θεῖ de usu (q. 16. art. 1.), θῖ electione (q. 13. art. L), ete converso aliquis est
actus rationis, secundum quod virtute manet in ipso aliquid de actu volun-
tatis. Imperare autem est quidem essentialiter actus rationis: imperans enim
ordinat eum, cui imperat, ad aliquid agendum, intimando, vel denuntiando:
sicut autem ordinare per modum cujusdam intimationis est rationis: sed ratio
potest aliquid intimare, vel denuntiare dupliciter. Uno modo absolute3 quae
quidem intimatio exprimitur per verbum indicativi modi: sicut si aliquis alicui
dicat: Hoc θεῖ tibi faciendum. Aliquando autem ratio intimat aliquid alicui,
movendo ipsum ad hoc: et talis intimatio exprimitur per verbum imperativi
modi: puta, cum alicui dicitur: Fac hoc. Primum autern movens in viribus
animae ad exercitium actus est voluntas, ut supra dictum est (q. 9. art. 1.).
Cum ergo secundum movens non moveat nisi in virtute primi moventis,
sequitur, quod hoc ipsum quod ratio movet imperando, sit ei ex virtute vo-
luntatis; unde relinquitur, quod imperare sit actus rationis, praesupposito actu
voluntatis, in cujus virtute ratio movet per imperium ad exercitium actus.

AD PmMUM ergo dicendum, quod imperare non est movere quocumque
modo, sed cum quadam intimatione denuntiativa ad alterum: quod est rationis.

AD SECUNDUM dicendum, quod radix libertatis est voluntas, sicut subjectum3
sed sicut causa, est ratio: ex hoc enim voluntas libere potest ad diversa ferri,
quia ratio potest habere diversas conceptiones boni: etideo philosophi defi-
niunt liberum arbitrium, quod est liberum de ratione judicium, quasi ratio
sit causa libertatis.

AD TERT1UM dicendum, quod ratio illa concludit, quod imperium non sit
actus rationis absolute, sed cum quadam motione, ut dictum est (in corp. art).

ARTICULUS H. 96
UTRUM IMPERARE PERTINEAT AD ANIMALIA BRUTA.

(Supr. q. 11. art. Ι. corp).

AD SECUNDUM sic proceditur. Videtur, quod imperare conveniat brutis
animalibus3 quia secundum Avic. virtus imperans motum est appetitiva, et
virtus exequens motum est in musculis, et in nervis; sed utraque virtus cst
in brutis aniinalibus3 ergo imperium invenitur in brutis animalibus.

2. PRAETEREA. De ratione servi est, quod ei imperetur: sed corpus com-
paratur ad animam, sicut servus ad dominum, sicut dicit Philosophus in ι.

