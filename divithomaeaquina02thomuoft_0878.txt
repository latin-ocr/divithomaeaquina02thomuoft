874 QUAESTIO CXIII. ARTICULUS X.

ficatio impii est majus opus, quam alia opera miraculosa, ut patet per Augu-
stinum auctoritate inducta (art. praec. arg. sed cont.); ergo justificatio impii
est opus miraculosum.

2. PRAETEREA. Motus voluntatis ita est in anima, sicut inclinatio naturalis
in rebus naturalibus: sed quando Deus aliquid operatur in rebus naturalibus
contra inclinationem naturae, est opus miraculosum, sicut cum illuminat
caecum, vel suscitat mortuum: voluntas autem impii tendit in malum; cum
igitur Deus justificando hominem moveat eum in bonum, videtur quod justi·
ficatio impii sit miraculosa.

3. PRAETEREA. Sicut sapientia est donum Dei, ita et justitia ε sed miracu-
losum est quod aliquis subito sine studio sapientiam assequatur a Deo3 ergo
miraculosum est, quod aliquis impius justificetur a Deo.

SED CONTRA. Opera miraculosa sunt sup ra potentiam naturalem: sed justi-
ficatio impii non est supra potentiam naturalem: dicit enim Augustinus in
lib. de Praedest. Sanct. (cap. 5. szclz.fin.), quod posse habere fidem, sicut posse
habere charitatem, naturae est hominum ; habere autem fidem, quemadmodum
habere charitatem, gratiae est fideliun13 ergo justificatio impii non est mira—
culosa.

RESPONDEO dicendum, quod in operibus miraculosis tria consueverunt in-
veniri: quorum unum est ex parte potentiae agentis, quia sola divina virtute
fieri possunt, et ideo sunt simpliciter mira, quasi habentia causam occultam,
ut in 1. dictum est (q. 105. art. 7.); et secundum hoc tam justificatio impii,
quam creatio mundi, et universaliter omne opus, quod a solo Deo fieri po-
test, miraculosum dici potest: secundo in quibusdam miraculosis operibus in-
venitur, quod forma inducta est supra naturalem potentiam talis materiae:
sicut in suscitatione mortui vita est supra naturalem potentiam talis corporis:
et quantum ad hoc justificatio impii non est miraculosa3 quia naturaliter
anima est gratiae capax: eo enim ipso quod facta est ad imaginem Dei, capax
est Dei per gratiam, ut Augustinus dicit (loc. prox. cit.).· tertio modo in ope-
ribus miraculosis invenitur aliquid praeter solitum, et consuetum ordinem
causandi effectum: sicut cum aliquis infirmus sanitatem perfectam assequitur
subito praeter solitum cursum sanationis, quae fit a natura, vel arte: et quan-
tum ad hoc justificatio impii quandoque est miraculosa, et quandoque non:
est enim iste communis, et consuetus cursus justificationis, ut Deo movente
interius animam, homo convertatur ad Deum, primo quidem conversione
imperfecta, ut postmodum ad perfectam deveniat: quia charitas inchoata ma-
retur augeri, ut aucta inamatus perfici, sicut Augustinus dicit (tract. 5. in epist.
]οιιιι.).· quandoque vero tam vehementer Deus animam movet, ut statim quam-
dam perfectionem justitiae assequatur, sicut fuit in conversione Pauli, adhi—
bita etiam exterius miraculosa prostratione, et ideo conversio Pauli tamquam
miraculosa in Ecclesia commemoratur celebriter.

AD PRiMUM ergo dicendum, quod quaedam miraculosa opera, etsi sint
minora, quam justificatio impii, quantum ad bonum, quod fit, sunt tamen
praeter consuetum ordinem talium effectuum, et ideo plus habent de ratione
miraculi.

AD SECUNDUM dicendum, quod non quandocumque res naturalis movetur
contra suam inclinationem, est opus miraculosum3 alioquin miraculosum es·
set, quod aqua calefieret, vel quod lapis sursum projiceretur3 sed quando hoc
fit praeter ordinem propriae causae, quae nata est facere hoc: justificare
autem impium nulla alia causa potest nisi Deus, sicut nec aquam calefacere

