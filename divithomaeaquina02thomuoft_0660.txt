6 56 QUAEsrro xer. ARTICULUS vl.

eo, quod mensuratur, et regularum ita quod omnis inclinatio, vel ordinatio,
quae invenitur in his, quae subjecta sunt legi, participative dicitur lex, ut ex
supra dictis patet (art. 2. lmj. q). Potest autem in his, quae subduntur legi,
aliqua inclinatio inveniri dupliciter a legislatore: uno modo, inquantum directe
suos inclinat subditos ad aliquid, et interdum ad diversos actus: secundum
quem modum potest dici, quod alia est lex militum, et alia est lex merca-
torum: αἷῐο modo indirecte, inquantum scilicet per hoc quod legislator desti-
tuit aliquem sibi subditum aliqua dignitate, sequitur quod transeat in alium
ordinem, et quasi in aliam legem: puta si miles ex militia distituatur‚ tran-
sibit in legem rusticorum, vel mercatorum. Sic igitur sub Deo legislatore
diversae creaturae diversas habent naturales inclinationes: ita ut quod uni
est quodammodo lex, alteri sit contra legem: ut si dicam, quod furibundum
esse est quodammodo lex canis, est autem contra legem ovis, vel alterius
mansueti animalis. Est ergo hominis lex, quam sortitur ex ordinatione divina,
secundum propriam conditionem, ut secundum rationem operetur. Quae
quidem lex fuit tam valida in primo statu, ut nihil vel praeter rationem, vel
contra rationem posset subrepere homini: sed dum homo a Deo recessit,
incurrit in hoc, quod feratur secundum impetum sensualitatis: et unicuique
etiam particulariter hoc contingit, quanto magis a ratione recesserit; ut sic
quodammodo bestiis assimiletur, quae sensualitatis impetu feruntur, secundum
illud Psal. 48.: Homo, cnm in honore esset, non intellexi& comparatus estjumentvis
insipientibus, et similisfactm est illim sic igitur ipsa sensualitatis inclinatio‚quae
sumes dicitur, in aliis quidem animalibus simpliciter habet rationem legis,
illo tamen modo, quo in talibus lex dici potest secundum directam inclina-
tionem legis: in hominibus autem secundum hoc non habet rationem legis,
sed magis est deviatio a lege rationis: sed inquantum per divinam justitiam
homo destituitur originali justitia, et vigore rationis, ipse impetus sensua-
litatis, qui eum ducit, habet rationem legis, inquantum est poenalis, et ex lege
divina consequens hominem destitutum propria dignitate.

AD PRIMUM ergo dicendum, quod ratio illa procedit de fomite secundum
se considerato, prout inclinat ad malum: sic enim non habet rationem legis,
ut dictum est (in corp. art), sed secundum quod sequitur ex divinae legis ·
justitia, tamquam si diceretur lex esse, quod aliquis nobilis propter suam
culpam ad servilia opera induci permitteretur.

AD SECUNDUM dicendum, quod objectio illa procedit de eo, quod est lex,
quasi regula, et mensura: sic enim deviantes a lege transgressores consti-
tuuntur: sic autem fomes non est leX, sed per quamdam participationem, ut
supra dictum est (in corp. art).

AD TERTmM dicendum, quod ratio illa procedit de fomite quantum ad
inclinationem propriam, non autem quantum ad suam originem: et tamen si
consideretur inclinatio sensualitatis, prout est in aliis animalibus, sic ordi-
natur ad bonum commune, id est ad conservationem naturae in specie, vel in
individuo: ct hoc est etiam in homine, prout sensualitas subditur rationi; sed
fomes dicitur, secundum quod exit rationis ordinem.

