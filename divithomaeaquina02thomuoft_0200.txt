196 QUAESTIO XXIV. ARTICULUS 11.

ARTICULUS H. 143
UTRUM OMNIS PASSIO ANIMAE SIT MALA MORALITER.

(Infr. q. 59. art. 2. ct 3. et 2. q. 123. a-rt 10. corp. et Mal. q. 2. art. 1. corp.
ct Ι. Em. lest. 16. et lib. 2. lert. 3. et 7. Phys. lect. 6.).

AD SECUNDUM sic proceditur. Videtur, quod omnes passiones animae sunt
malae moraliter: dicit enim August. 9. de Civit. Dei (cap. 4. 1⁴12 princ. εἰ
lib. 14. cap. 8.), quod passiones animae quidam vocant morbos, vel pertur-
bationes animae: sed omnis morbus, vel perturbatio animae est aliquid ma-
lum moraliter3 ergo omnis passio animae moraliter mala est.

2. PRAETERffl. Damasc. dicit (lib. 2. Orth. Fid. cap. 22.), quod operatio
quidem, quae secundum naturam motus est; passio vero, quae praeter na-
turam: sed quod est praeter naturam in motibus animae, habet rationem
peccati, et mali moralis3 unde ipse alibi dicit (lib. 2. cap. 4.), quod diabolus
versus est ex eo, quod est secundum naturam, in id, quod est praeter natu-
ram; ergo hujusmodi passiones sunt malae moraliter.

3. PRAETEREA. Omne, quod inducit ad peccatum, habet rationem mali:
sed hujusmodi passiones inducunt ad peccatum3 unde Rom. 7. dicuntur pas-
siones peccatorum ,· ergo videtur, quod sint malae moraliter.

SED CONTRA est, quod August.. dicit in 14. de Civ. Dei (cap. 9. parum a
priua), quod rectus amor omnes istas affectiones rectas habet: metuunt
enim peccare, cupiunt perseverare, dolent in peccatis, gaudent in operibus
bonis.

RESPONDEO dicendum, quod circa hanc quaestionem diversa fuit senten-
tia Stoicorum, et Peripateticorum: nam Stoici dixerunt, ornnes passiones
esse malas2Peripatetici vero dixerunt‚passiones moderatas esse bonas.Quae
quidem differentia, licet magna videatur secundum vocem, tamen secundum
rem vel nulla est, vel parva, si quis utrorumque intentiones consideret.
Stoici enim non discernebant inter sensum, et intellectum, et per consequens
nec inter intellectivum appetitum, et sensitivum3 unde nec discernebant pas-
siones animae a moribus voluntatis, secundum hoc passiones animae sunt
in appetitu sensitiv03 simplices autem motus voluntatis sunt in intellectivo:
sed omnem rationabilem motum appetitivae partis vocabant voluntatem;
passiones autem dicebant motum progredientem extra limites rationis; et
ideo eorum sententiam sequens Tullius in 3. lib. de Tusculanis quaestionibus
(parum aprilis.) omnes passiones vocat animae morbos: ex quo argumenta-
tur, quod qui morbosi sunt, sani non sunt; et qui sani non sunt, insipientes
sunt: unde insipientes 1111111101· dicimus. Peripatetici vero omnes motus appe-
titus sensitivi passiones vocant3 unde eas bonas aestimant, cum sunt a ra-
tione moderatae, malas autem, cum sunt praeter moderationem rationis.

Ex quo patet, quod Tullius in eodem libro Peripateticorum sententiam,
qui approbabant mediocritatem passionum, inconvenienter improbat, dicens,
quod omne malum etiam mediocre vitandum est: nam sicut corpus, etiam
mediocriter aegrum, sanum non est: sic ista mediocritas morborum, vel pas-
sionum animae sana non est: non enim passiones dicuntur morbi, vel per-
turbationes animae, nisi cum carent moderatione rationis.

Unde patet responsio AD mummi.

