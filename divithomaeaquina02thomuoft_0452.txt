448 QUAEsrto va. ARTICULUS 111.

benigna est, etc.; ergo videtur, quod habita charitate, aliae virtutes super-
fluerent.

2. PRAETEREA. Qui habet habitum virtutis, de facili operatur ea quae sunt
virtutis, et ei secundum se placent: unde et signum habitus est delectatio, qnae
fit in opere, ut dicitur in 2. Ethicorum (cap. 3. in prt'nc.).· sed multi habent
charitatem absque peccato mortali existentes, qui tamen difficultatem in ope-
ribus virtutum patiuntur, neque eis secundum se placent, sed solum secundum
quod referuntur ad charitatem3 ergo multi habent charitatem, qui non habent
alias virtutes.

3. PRAETEREA. Charitas in omnibus sanctis invenitur: sed quidam sunt
sancti, qui tamen aliquibus virtutibus carent: dicit enim Beda, quod sancti
magis humiliantur de virtutibus, quas non habent, quam de virtutibus, quas
habent, glorientur; ergo non est necessarium, quod qui habet charitatem,
onmes virtutes morales habeat.

SED CONTRA est, quod per charitatem tota lex impletur: dicitur enim
Rom. 13. quod qui diligit proximum, legem implevit: sed t¹ota lex impleri non
potest, nisi per omnes virtutes morales: quia lex praecipit de omnibus actibus
virtutum, ut dicitur in ς. Ethic. (cap. 1. et 2. post med.); ergo qui habet cha-
ritatem, habet omnes virtutes morales. August. etiam dicit in quadam epist.
(qnid simile habet serm. 39. et 46. de Temp. a princ. sed ex epist. non occurrit),
quod charitas includit in se omnes virtutes cardinales.

RESPONDEO dicendum, quod curn charitate simul infunduntur omnes vir-
tutes morales. Cujus ratio est, quia Deus non minus perfecte operatur in
operibus gratiae, quam in operibus naturae: sic autem videmus in operibus
naturae, quod non invenitur principium aliquorum operum in aliqua re, quin
inveniantur in ea, quae sunt necessaria ad hujusmodi opera perficienda: sicut
in animalibus inveniuntur organa, quibus perfici possunt opera, ad quae pe-
ragenda anima habet potestatem. Manifestum est autem, quod charitas, in-
quantum ordinat hominem ad finem ultimum, est principium omniurn bo-
norum operum, quae in finem ultimum ordinari possunt3 unde oportet, quod
cum charitate simul infundantur omnes virtutes morales, quibus homo perficit
singula genera bonorum operum: et sic patet, quod virtutes morales infusae
non solum habent connexionem propter prudentiam, sed etiam propter cha-
ritatem : et quod qui amittit charitatem per peccatum mortale, amittit omnes
virtutes morales infusas. '

An 1³R1MUM ergo dicendum, quod ad hoc quod actus inferioris potentiae
sit perfectus, requiritur quod non solum adsit perfectio in superiori potentia, ’
sed etiam in inferiori: si enim principale agens debito modo se haberet, non
sequeretur actio perfecta, si instrumentum non esset bene dispositum: unde
oportet ad hoc quod homo bene operetur in his quae sunt ad finem, quod
non solum habeat virtutem, qua bene se habeat circa finem, sed etiam vir-
tutes, quibus bene se habeat circa ea quae sunt ad linem: nam virtus, quae
est circa finem, se habet ut principalis, et motiva respectu earum, quae sunt
ad finem: et ideo cum charitate necesse est etiam habere alias virtutes morales.

AD SECUNDUM dicendum, quod quandoque contingit, quod aliquis habens
habitum patitur difficultatem in operando3 et per consequens non sentit de-
lectationem, et complacentiam in actu propter aliquod impedimentum extrin-
secus superveniens; sicut ille, qui habet habitum scientiae, patitur difficul-
tatem in intelligendo propter somnolentiam, vel aliquam infirmitatem: et
similiter habitus moralium virtutum infusarum patiuntur interdum difficultatem

