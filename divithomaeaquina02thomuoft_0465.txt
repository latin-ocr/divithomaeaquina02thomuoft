QUAESTIO LXVII. ARTICULUS Ι. 461

(cap. 18. ante med.) : Activae vitae opera cum corpore transenna· ergo virtutes
morales non manent post hanc vitam.

3. PRAETEREA. Temperantia, et fortitudo, quae sunt virtutes morales, sunt
irrationalium partium, ut Philos. dicit in 3. Ethic. (cap. ιο. in princ.).· sed
irrationales partes animae corrumpuntur corrupto corpore3 eo quod sunt
actus organorum corporalium3 ergo videtur, quod virtutes morales non ma—
neant post hanc vitam.

SED CONTRA est, quod dicitur Sap. 1. quod justitia perpetua est, et im-
mortalis.

RESPONDEO dicendum, quod, sicut Augustinus dicit in 14. de Trin. (cap. 9.
a princ), Tullius posuit, post hanc vitam quatuor virtutes cardinales non esse,
sed in alia vita homines esse beatos sola cognitione naturae, qua nihil est
melius, aut amabilius (ut Augustinus dicit ibidem), ea scilicet natura, quae creavit
omnes naturas. Ipse autem postea determinat hujusmodi quatuor virtutes in
futura vita existere3 tamen alio modo. Ad cujus evidentiam sciendum est,
quod in hujusmodi virtutibus aliquid est formale, et aliquid quasi materiale:
materiale quidem est in his virtutibus inclinatio quaedam partis appetitivae
ad passiones, vel operationes secundum modum aliquem: sed quia iste modus
determinatur a ratione, ideo formale in omnibus virtutibus est ipse ordo ra-
tioni. Sic igitur dicendum est, quod hujusmodi virtutes morales in futura vita
non manent quantum ad id, quod est materiale in eis: non enim habebunt
in futura vita locum concupiscentiae, et delectationes ciborum, et venereo-
rum; neque etiam timores, et audaciae circa pericula mortis; neque etiam
distributiones, et communicationes rerum, quae veniunt in usum praesentis
vitae. Sed quantum ad id, quod est formale, remanebunt in beatis perfectis-
simae post hanc vitam; inquantum ratio uniuscujusque rectissima erit circa
ea, quae ad ipsum pertinent secundum statum illum; et vis appetitiva omnino
movebitur secundum ordinem rationis in his, quae ad statum illum pertinent ε
unde Augustinus ibidem dicit, quod prudentia ibi erit sine ullo periculo er-
roris; fortitudo sine molestia tolerandorum malorum3 temperantia sine re-
pugnatione libidinum; ut prudentiae sit nullum bonum Deo praeponere, vel
aequare, fortitudinis ei firmissime inhaerere, temperatiae nullo defectu noxio
delectari. De justitia vero manifestius est, quem actum ibi habebit, scilicet
esse subditum Deo; quia etiam in hac vita ad justitiam pertinet esse subditum
superiori.

AD PRIMUM ergo dicendum, quod Philosophus loquitur ibi de hujusmodi
virtutibus moralibus, quantum ad id, quod materiale est in eis; sicut de ju-
stitia, quantum ad commutationes, et distributiones; de fortitudine, quantum
ad terribilia, et pericula; de temperantia, quantum ad concupiscentias pravas.

Et similiter dicendum est An SECUNDUM ε ea enim, quae sunt activae vitae,
materialiter se habent ad virtutes.

AD TERTHJM dicendum, quod status post hanc vitam est duplex: uno qui-
dem ante resurrectionem, quando animae erunt a corporibus separatae : ullus
autern post resurrectionem, quando animae iterato corporibus suis unientur:
in illo ergo resurrectionis· statu erunt vires irrationales in organis corporis,
sicut et nunc sunt; unde et poterit in irascibili esse fortitudo, et in concupi-
scibili temperantia3 inquantum utraque vis perfecte erit disposita ad obedien-
dum rationi: sed in statu ante resurrectionem partes irrationales non erunt
actu in anima, sed solum radicaliter in essentia ipsius, ut in primo dictum
est (q. 77. art. 8.),· uude nec hujusmodi virtutes erunt in actu, nisi in radice,

