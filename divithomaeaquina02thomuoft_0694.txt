690 QUAESTIO XCVII. ARTICULUS Ι,

QUAESTIO XCVII.

DE MUTATIONE LEGUM, IN QUATUOR ARTICULOS DIVISA.

Deinde considerandum est de mutatione legum.

Et circa hoc quaeruntur quatuor.

Primo. Utrum lex humana sit mutabilis.

Secundo. Utrum semper debeat mutari, quando aliquid melius occur-
rent.

Tertio. Utrum per consuetudinem aboleatur, et utrum consuetudo obti-
neat vim legis. ⁵

Quarto. Utrum usus legis humanae per dispensationem rectorum immu-
tari debeat.

ARTICULUS 1. 514

UTRUM LEX HUMANA DEBEAT MUTARI ALIQUO MODO.
(Supr. q. 96. art. 5. ad 3. et art. 6. per tot. et infr. q. 104. art. 3. ad 2.).

AD PR1MUM sic proceditur. Videtur, quod lex humana nullo modo debeat
mutari: lex enirn humana derivatur a lege naturali, ut supra dictum est
(q. 95. art. 2.): sed lex naturalis immobilis permanet3 ergo et lex humana
debet immobilis permanere.

2. PRAETEREA. Sicut Philosophus dicit in 5. Ethic. (cap. 5. a med.): Men-
sura maxime: debet esse permanens: sed lex humana est mensura humanorum
actuum, ut supra dictum est (q. 90. art. I. et 2.); ergo debet immobiliter per-
manere.

3. PRAETEREA. De ratione legis est, quod sit justa, et recta, ut supra di-
ctum est (q. 95. a1·t.3.),· sed illud, quod semel est rectum, semper est rectum;
ergo illud, quod est semel lex, semper debet esse lex.

SED CONTRA est, quod Augustinus dicit in 1. de Lib. Arbitr. (cap. 6. cir.
·med.): Lex temporalis quamvis justa sit, commutari tamen per tempora juste
potest.

RESPONDEO dicendum, quod, sicut supra dictum est (q. 91. art. 3.)‚ lex
humana est quoddam dictamen rationis, quo diriguntur humani actus: et se-
cundum hoc duplex causa potest esse, quod lex humana juste mutetur: una
quidem ex parte rationis: alia vero ex parte hominum, quorum actus lege
regulantur. Ex parte quidem rationis, quia humanae rationi naturale esse vi-
detur, ut gradatim ab imperfecto ad perfectum perveniat3 unde videmus in
scientiis speculativis, quod qui primo philosophati sunt, quaedam imperfecta
tradiderunt, quae postmodum per posteriores sunt tradita magis perfecte, ita
ctiam et in operabilibus; nam primi, qui intenderunt invenire aliquid utile
communitati hominum, non valentes omnia ex se ipsis considerare, institue-
runt quaedam imperfecta in multis deficientia, quae posteriores mutaverunt

