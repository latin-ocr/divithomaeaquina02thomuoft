312 QUAESTIO XLIII. ARTICULUS Ι.

SED CONTRA est, quod August. dicit in lib. 83. QQ. (q. 33. z‘tzprinc.).· Nulli
dubium est, non aliam essa ‘menandi Causam, nisi ne id qnod amamus, aut adeptum
anzsttanms, aut non. adipiscamur speratim: omnis ergo timor causatur ex hoc
quod aliquid amamus3 amor igitur est causa timoris.

RESPONDEO dicendum, quod obJecta passionum animae se habent ad eas,
tamquam formae ad res naturales, vel artificiales: quia passiones animae
speciem recipiunt ab objectis, sicut res praedictae a suis formis: sicut igitur
quidquid est causa formae, est causa rei constitutae per ipsam: ita etiam
quidquid, et quocumque modo est causa objecti, est causa passionis.

Contingit autem aliquid esse causam objecti, vel per modum causae effi-
cientis, vel per modum dispositionis materialis: sicut objectum delectationis
est bonum apparens conveniens conjunctum, cujus causa efficiens est illud,
quod facit conjunctionem, vel quod facit convenientiam, vel bonitatem, vel
apparentiam hujusmodi boni: causa autem per modum dispositionis mate-
rialis est habitus, vel quaecumque dispositio, secundum quam fit alicui con-
veniens, aut apparens illud bonum, quod est ei conjunctum. Sic igitur in
proposito objectum timoris est aestimatum malurn futurum propinquum, cui
resisti de facili non potest, et ideo illud, quod potest inferre tale malum, est
causa effectiva objecti timoris, et per consequens ipsius timoris: illud autem,
per quod aliquis ita disponitur, ut aliquid sit ei tale, est causa timoris, et
objecti ejus per modum dispositionis materialis: et hoc modo ¹amor est causa
timoris: ex hoc enim quod aliquis amat aliquod bonum, sequitur, quod pri-
vativum talis boni sit ei malumg et per consequens quod timeat ipsum tam-
quam malum.

AD PRIMUM ergo dicendum, quod, sicut supra dictum est (q. p7·aec.art.1.)‚
timor per se, et primo respicit ad malum, quod refugit, quod opponitur alicui
bono amato; et sic per se timor nascitur ex amore: secundario vero respicit
ad id, per quod provenit tale malum: et sic per accidens quandoque timor
inducit amorem3 inquantum scilicet homo, qui timet puniri a Deo, servat
mandata ejus3 et sic incipit sperare3 et spes introducit amorem, ut supra di-
ctum est (q. 40. art. 7.).

AD SECUNDUM dicendum, quod ille, a quo expectamus mala, primo quidem
odio habetur3 sed postquam ab ipso jam incipiunt sperari bona, tunc incipit
amari: bonum autem, cui contrariatur malum, quod timetur, a principio
amabatur.

AD TERTIUM dicendum, quod ratio illa procedit de eo, quod est causa
mali terribilis per modum efficientis: amor autern est causa ejus per modum
materialis dispositionis, ut dictum est (in corp. art).

ARTICULUS II. 242

UTRUM CAUSA TIMORIS SIT DEFECTUS.
(Psal. 26).

AD SECUNDUM sic proceditur. Videtur, quod defectus non sit causa timo
ris: illi enim, qui potentiam habent, maxime timentur: sed defectus contra-
riatur potentiac; ergo defectus non est causa timoris.

2. PRAETEREA. Illi, qui jam decapitantur, maxime sunt in defectu: sed
tales non timent, ut dicitur in 2. Rhet. (cap. 5. circ. med.); ergo defectus non
cst causa timoris.

