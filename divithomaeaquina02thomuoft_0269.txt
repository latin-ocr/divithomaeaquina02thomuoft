QUAEsrto xxxv. ARthutus 111. 265

2. PRAETERE& Unum contrariorum non denominat aliud: sed in qui-
busdam ipse dolor, vel tristitia est delectabilis: sicut August. dicit in 3. Confess.
(cap. 2. in princ.) quod dolor in spectaculis delestat. Et 4. Confess. (sap.)·. in m.)
dicit, quod fletus amara res cst, et tamen quandoque delectam ergo dolor non
contrariatur delectationi.

3. PRAETEREA. Unum contrariorum non est materia alterius; quia con-
traria simul esse non possunt: sed dolor potest esse materia delectationis:
dicit enim August. in lib. de Poenit. (cap. 13. in fin.): Semper poenitens doleat,
ei de dolore gaudeat; et Philosophus dicit in 9. Eth. (cap. 4. vers. fin), quod e
converso malus dolet eo quod delectatus est,· ergo delectatio, et dolor non sunt
contraria.

SED CONTRA est, quod Augustinus dicit 14. de Civ. Dei (cap. 6.1'npr1'nc.),
quod laetitia est voluntas in eorum consensione, quae volumus: tristitia autem
est voluntas 'm dissensione ab his, quae volumus: sed consentire, et dissen-
tire sunt contraria; ergo laetitia, et tristitia sunt contraria.

stponnno dicendum, quod, sicut Philos. dicit 10. Metaph. (tex. 13. et 14.)
contrarietas est differentia secundum formam: forma autem, seu species pas-
sionis, et motus sumitur ex objecto, vel termino, unde cum objecta delecta—
tionis, et tristitiae, seu doloris sint contraria; scilicet: bonum praesens, et ma-
lum praesens, sequitur, quod dolor, et delectatio sint contraria.

AD PRmtJM ergo dicendum, quod nihil prohibet, unum contrariorum esse
causam alterius per accidens: sic autem tristitia potest esse causa delecta-
tionis. Uno quidem modo, inquantum tristitia de absentia alicujus rei, vel de
praesentia contrarii vehementius quaerit id, in quo delectetur: sicut sitiens
vehementius quaerit delectationem potus, ut remedium contra tristitiam, quam
patitur. Alio modo, inquantum ex magno desiderio delectationis alicujus non
recusat aliquis tristitias perferre, ut ad illam delectationem perveniat: et
utroque modo luctus praesens ad consolationem futurae vitae perducit: quia
ex hoc ipso quod homo luget pro peccatis, vel pro dilatione gloriae, meretur
consolationem aeternam: similiter meretur etiam eam aliquis ex hoc, quod
ad ipsam consequendam non refugit labores, et angustias propter ipsam su-
stinere.

An SECUNDUM dicendum, quod dolor ipse potest esse delectabilis per ac-
cidens, inquantum scilicet habet adjunctam admirationem, ut in spectaculis:
vel inquantum facit recordationem rei amatae, et facit percipere amorem
ejus, de cujus absentia doletur: unde cum amor sit delectabilis, et dolor, et
omnia, quae ex amore consequuntur, inquantum in eis sentitur amor, sunt
delectabilia, et propter hoc etiam dolores in spectaculis possunt esse dele-
etabiles, inquantum 'm eis sentitur aliquis amor conceptus ad illos, qui in
spectaculis commemorantur.

AD TERTIUM dicendum, quod voluntas, et ratio supra suos actus refle-
ctuntur, inquantum ipsi actus voluntatis, et rationis accipiuntur sub ratione
boni, vel mali: et hoc modo tristitia potest esse materia delectationis, vel e
converso, non per se, sed per accidens: inquantum scilicet utrumque acci-
pitur in ratione boni, vel mali.

