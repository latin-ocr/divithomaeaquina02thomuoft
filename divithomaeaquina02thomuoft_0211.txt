QUAESTIO XXVI. ARTICULUS ΙΙ. 207

ARTICULUS Π. ¹51
UTRUM AMOR SIT PASSIO.
(Insr. art. 3. ad 3. et 4. et q. 28. art. 6. ad 1.).

AD SECUNDUM sic proceditur. Videtur, quod amor non sit passio: nulla

enim virtus passio est: sed omnis amor est virtus quaedam, ut dicit Dionys.
. 4. cap. de Div. Nom. (part. 2. lect. 9.) ; ergo amor non est passio.

2. PRAETEREA. Amor est unio quamam, vel nexus, secundum August. in
lib. 8. de Trin. (cap. 10.) .· sed unio, vel nexus non est passio, sed magis re-
lati03 ergo amor non est passio.

3. PRAETEREA. Damascenus dicit in lib. 2. (Orth. Fid. cap. 22), quod passio
est motus quidam .· amor autem non importat motum appetitUS‚ qui est desi-
derium, sed principium hujusmodi motus; ergo amor non est passio.

SED CONTRA est, quod Philos. dicit in 8. Ethic. (cap. 5. cir. med), quod
amor est passio.

RESPONDEO dicendum, quod passio est effectus agentis in patiente: agens
autem naturale duplicem effectum inducit in patiens: nam primo quidem dat
formam, secundo dat motum consequentem formam: sicut generans dat cor-
pori gravitatem, et motum consequentem ipsam3 et ipsa gravitas, quae est prin-
cipium motus ad locum connaturalem, propter connaturalitatem [al. propter
gravitatem] potest quodammodo dici amor naturalis. Sic etiam ipsum appetibile
dat appetitui primo quidem quamdam coaptationem ad ipsum, quae est quae-
dam complacentia appetibilis, ex qua sequitur motus ad appetibile. Nam appeti-
tivus motus circulo agitur, ut dicitur in 3. de Anima (tex. 55.) .· appetibile enim
movet appetitum, faciens se quodammodoin ejus intentione [aLfacims quodam-
modo in eo ejus inclinationam]; et appetitus tendit in appetibile realiter conse-
quendum, ut sit ibi finis motus, ubi fuit principium. Prima ergo immutatio

' appetitus ab appetibili vocatur arnor, qui nihil est aliud, quam complacentia
appetibilis: et ex hac complacentia sequitur motus in appetibile, qui est de-
siderium: et ultimo quies, quae est gaudium. Sic ergo cum amor consistat
in quadam immutatione appetitus ab appetibili, manifestum est, quod amor
est passio, proprie quidem secundum quod est in concupiscibili, communiter
autem, et extenso nomine, secundum quod est in voluntate.

AD PR1MUM ergo dicendum, quod quia virtus significat principium motus,
vel actionis, ideo amor, inquantum est principium appetitivi motus, a Dio-
nysio vocatur virtus. · ⁷

AD SECUNDUM dicendum, quod unio pertinet ad amorem, inquantum per
complacentiam appetitus amans se habet ad id quod amat, sicut ad seipsum,
vel aliquid sui. Et sic patet, quod amor non est ipsa relatio unionis, sed unio
est consequens amorem. Unde et Dionys. dicit (cap. 4. de Div. Nom. part. 2.
lect. 9.)‚ quod amor est virtus unitiva. Et Philos. dicit in 2. Polit. (cap. 2. ιι med.)
quod unio est opus amoris.

AD TERTIUM dicendum, quod amor, etsi non nominat motum appetitus
tendentem in appetibile, nominat tamen motum appetitus, quo immutatur ab
appetibili, ut ei appetibile complaceat.

