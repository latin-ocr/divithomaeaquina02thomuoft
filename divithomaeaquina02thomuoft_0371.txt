Qum-:sno L11. ARTIcULus 11. 367

AD SECUNDUM dicendum, quod causa augens habitum facit quidem semper
aliquid in subjecto, non autem novam formam: sed facit, quod subjectum
perfectius participet formam praeexistentem, aut quod amplius se extendat.

An TERTmM dicendum, quod id, quod nondum est album, est in potentia
ad formam ipsam, tamquam nondum habens formam: et ideo agens causat
novam formam in subjecto: sed id, quod est minus calidum, aut album, non
est in potentia ad formam, cum jam actu formam habeat; sed est in potentia
ad perfectum participationis modum: et hoc consequitur per actionem agentis.

’ ARTICULUS 111. 283
UTRUM QUILIBET ACTUS AUGEAT HABITUM.

(4. Dist. 12. q. 2. art. ι. q. ι. ad 1.).

AD TERTIUM sic proceditur. Videtur, quod quilibet actus augeat habitum:
multiplicata enim causa, multiplicatur effectus: sed actus sunt causa habi-
tuum aliquorum, ut supra dictum est (q. 51· art. 2.),· ergo habitus augetur
multiplicatis actibus.

2. PRAETEREA. De similibus idem est judicium: sed omnes actus ab eodem
habitu procedentes sunt similes, ut dicitur in -2. Ethic. (cap. 1. et 2.),· ergo,
si aliqui actus augeant· habitum, quilibet actus augebit ipsum.

3. PRAETEREA. Simile augetur suo simili: sed quilibet actus est similis
habitui, a quo procedit; ergo quilibet actus auget habitum.

SED CONTRA. Idem non est contrariorum causa: sed, sicut dicitur in 2.

· Ethic. (cap. 2. circ. med. )‚ aliqui actus ab habitu procedentes, diminuunt ipsum;

utpote cum negligenter fiunt3 ergo non omnis actus habitum auget.
RESPONDEO dicendum, quod similes actus similes habitus causant, ut di-
citur in secundo Ethicorum (cap. 1. et 2.): similitudo autem, et dissimilitudo
non solum attenditur secundum qualitatem eamdem, vel diversam, sed etiarn
secundum eumdem, vel diversum participationis modum. Est enim dissimile
non solum nigrum albo, sed etiam minus album magis albo: nam etiam
motus fit a minus albo in magis album, tamquam ex opposito in oppositum,
ut dicitur m 5. Physicor. (tex. 52 .)‚· quia vero usus habituum m voluntate ho-
minis consistit, ut ex supra dictis patet (q. 49. art. 3. et q. 50. art. 5.), sicut
contingit, quod aliquis habens habitum non utitur illo, vel etiam agit actum
contrarium: ita etiam potest contingere, quod utitur habitu secunduom actum

· non respondentem proportionaliter intensioni habitus. Si igitur intensio actus

. proportionaliter aequetur intensioni habitus, vel etiam superexcedat, quilibet

actus vel auget habitum, vel disponit ad augmentum ipsius, ut loquamur de
augmento habituum ad similitudinem augmenti animalis: non enim quod-

³. libet alimentum assumptum actu auget animal; sicut nec quaelibet gutta ca-

.' vat lapidem: sed multiplicato alimento tandem fit augmentum: ita etiam
· multiplicatis actibus crescit habitus. Si vero intensio actus proportionaliter

*f
‚¹

ξ

deficiat ab intensione habitus, talis actus non disponit ad augmentum habitus,

,υ sed magis ad diminutionem ipsius.

Et per hoc patet responsio An OBJECTA.

