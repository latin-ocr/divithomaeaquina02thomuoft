356 QUAESTIO L. ARTICULUS VI.

in potentia: considerantes igitur praedicti Commentatores‚ quod angeli sunt
immateriales, et quod non est in illis potentia materiae, secundum hoc ab
eis habitum excluserunt, et omne accidens: sed quia licet in angelis non sit
potentia materiae, est tamen in eis aliqua potentia (esse enim actum purum
est proprium Dei); ideo inquantum invenitur in eis de potentia, intantum in
eis possunt habitus inveniri. Sed quia potentia materiae, et potentia intelle-
ctualis substantiae non est unius rationis; ideo per consequens nec habitus
unius rationis est utrobique: unde Simplicius dicit in comment. Praedicam.
(loc. sup. cit), quod habitus intellectualis substantiae non sunt similes his,
qui sunt hic, habitibus: sed magis sunt similes simplicibus, et immateria-
libus speciebus, quas continet in seipsa. Circa hujusmodi tamen habitum
aliter se habet intellectus angelicus, et aliter intellectus humanus:'intelle-
ctus enim humanus, cum sit infimus in ordine intellectuum, est in potentia
respectu omnium intelligibilium, sicut materia prima respectu omnium for-
marum sensibilium, et ideo ad onmia intelligenda indiget aliquo habitu: sed
intellectus angelicus non se habet sicut pura potentia in genere intelligibi-
lium, sed sicut actus quidam, non autem sicut actus purus (hoc enim solius
Dei est), sed cum permixtione alicujus potentiae, et tanto minus habet de
potentialitate, quanto est superior, et ideo ut in 1. dictum est (q. 55. art. 3.)
inquantum est in potentia, indiget perfici habitualiter per aliquas species in-
telligibiles ad operationem propriam: sed inquantum est actu per essentiam
suam potest aliqua intelligere, ad minus seipsum, et alia secundum modum
suae substantiae, ut dicitur in libro de Causis (propos. 8. 8113. <inter op.
Arist.) .· et tanto perfectius, quanto est perfectior. Sed quia nullus angelus
pertingit ad perfectionem Dei, sed infinitum distat, propter hoc acl attingen-
dum ad ipsum Deum per intellectum, et voluntatem indiget aliquibus habiti-
bus, tamquam in potentia existens respectu illius puri actus: unde Dionys.
dicit (loc. cit. in arg. scd cont.) habitus eorum esse deiformes, quibus scilicet Deo
conformantur: habitus autem, qui sunt dispositiones ad esse naturale, non
sunt in angelis, cum sint immateriales.

AD PRIMUM ergo dicendum, quod verbum Maximi intelligendum est de
habitibus, et accidentibus materialibus.

AD SECUNDUM dicendum, quod quantum ad hoc quod convenit angelis
per suam essentiam, non indigent habitu: sed quia non ita sunt per seipsos
entes, quin participent sapientiam, et bonitatem divinam, ideo inquantum
indigent participare aliquid ab exteriori, intantum necesse est in eis ponere
habitus.

An 'rER‘er dicendum, quod in angelis non sunt partes essentiae, sed
sunt partes secundum potentiam: inquantum intellectus eorum per plures
species perficitur, et xioluntas eorum se habet ad plura.

