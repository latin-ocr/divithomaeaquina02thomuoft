808 QUAESTIO CVI. ARTICULUS ΙΙΙ.

AD PRIMUM ergo dicendum, quod humanum genus propter peccatum
primi parentis meruit privari auxilio gratiae3 et ideo quibuscumque non da-
tur, hoc est ex justitia, quibuscumque autern datur, hoc est ex gratia, ut Au-
gustinus dicit in lib. de Perfectione Justitiae (epist. 107. a med.); unde non est
acceptio personarum apud Deum ex hoc, quod non omnibus a principio
mundi legem gratiae proposuit, quae erat debito ordine proponenda, ut dictum
est (in corp. art).

AD SECUNDUM dicendum, quod diversitas locorum n'on variat diversum
statum humani generis, qui variatur per temporis successionem et ideo omni-
bus locis proponitur lex nova, non autem omnibus temporibus; licet omni
tempore fuerint aliqui ad novum testamentum pertinentes, ut supra dictum
est (art. Ι. lmj. q. ad 3.).

AD TERTIUM dicendum, quod ea quae pertinent ad salutem corporalem,
deserviunt homini quantum ad naturam, quae non tollitur per peccatum: sed
ea quae pertinent ad spiritualem salutem, ordinantur ad gratiam, quae amit-
titur per peccatum3 et ideo non est similis ratio de utrisque.

ARTICULUS IV. 567
UTRUM LEX NOVA SIT DURATURA USQUE AD FINEM MUNDI.

AD QUARTUM sic proceditur. Videtur, quod lex nova non sit duratura
usque ad finem mundi: quia, ut Apost. dicit 1. ad Corint. 13.: Cum venerit
quod perfectum est, evacuabitur quod ex parte est: sed lex nova ex parte est:
dicit enim Apost. ibid. : Ex parta cognoscimus, et ex parte prophetamus ; ergo
lex nova evacuanda est, alio perfectiori ,statu succedente.

2. PRAETEREA. Dominus, Joan. 16„ promisit discipulis suis in adventu
Spiritus Sancti Paracliti cognitionem omnis veritatis: sed nondum Eccle-
sia omnem veritatem cognoscit in statu novi testamenti; ergo expectandus
est alius status, in quo per Spiritum Sanctum omnis veritas manifestetur.

3. PRAETEREA. Sicut Pater est alius a Filio, et Filius a Patre, ita Spiritus
Sanctus a Patre, et Filio: sed fuit quidam status conveniens personae Patris,
scilicet status veteris legis, in quo homines generationi intendebant: simi-
liter etiarn est alius stitus conveniens personae Filii, scilicet status novae
legis, in quo Clerici intendentes sapientiae, quae appropriatur Filio, princi-
pantur3 ergo erit status tertius Spiritus Sancti, in quo spirituales viri prin-
cipabuntur.

4. PRAETEREA. Dominus dicit Matth. 24. : Praedicabitur hoc Evangelium regni
in universo orbe, ct tunc veniet consummatio.- sed Evangelium Christi jamdiu
est praedicatum in universo orbe, nec tamen adhuc venit consummatio;
ergo Evangelium Christi non est Evangelium regni, sed futurum est aliud
Evangelium Spiritus Sancti, quasi alia lex.

SED CONTRA est, quod Dominus dicit Matth. 24: Dico vobis, quia non
praeteribit generatio haec, donec omniu fiunt, quod Chrysost. (hom. 78. in Matth.)
exponit de generatione fidelium Cli1⁴isti3 ergo status fidelium Christi mane-
bit usque ad consummationem seculi.

Rispoxmao dicendum, quod status mundi variari potest dupliciter. Uno
modo secundum diversitatem legis: et sic huic statui novae legis nullus alius
status succedet. Successit enim status novae legis statui veteris legis, tam-
quam perfectior imperfectiori: nullus autem status praesentis vitae potest

