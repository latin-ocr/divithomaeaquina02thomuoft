QUAESTIO LIX. ARTICULUS IV. 411

3. PRAETEREA. In omni virtute morali est invenire aliquam passionem:
aut ergo omnes sunt circa passiones, aut nulla: sed aliquae sunt circa pas-
siones: ut fortitudo, et temperantia, ut dicitur in 3. Eth. (cap. 6. et 10.)‚· ergo
omnes virtutes morales sunt circa passiones.

SED CONTRA est, quod justitia, quae est virtus moralis non est circa pas-
siones, ut dicitur in ς. Eth. (cap. Ι. 2. 3. et 4.).

RESPONDEO dicendum, quod virtus moralis perficit appetitivam partem
animae, ordinando ipsam in bonum rationis: est autem rationis bonum id,
quod est secundum rationem moderatum, seu ordinatum3 unde circa omne
id, quod contingit ratione ordinari, et moderari, contingit esse virtutem mo·
talem: ratio autem ordinat non solum passiones appetitus sensitivi, sed etiam
ordinat operationes appetitus intellectivi, qui est voluntas, quae non est subje-
ctum passionis, ut supra dictum est (q. 22. art. 3.)‚· et ideo non omnis virtus
moralis est circa passiones, sed quaedam circa passiones, quaedam circa
operationes.

' AD PRIMUM ergo dicendum, quod non omnis virtus mortalis est circa de-
lectationes, et tristitias, sicut circa propriam materiam: sed sicut circa ali-
quid consequens proprium actum: omnis enim virtuosus delectatur in actu
virtutis, et tristatur in contrario; unde Philos. post praemissa verba (loc. cit.
in arg) subdit, quod si virtutes sunt circa actus, et passiones, omnem autem
passionem, et omnem actum sequitur delectatio, et tristitia, etiam propter
hoc virtus erit circa delectationes, et tristitias, scilicet, sicut circa aliquid con-
sequens.

AD SECUNDUM dicendum, quod rationale per participationem non solum
est appetitus sensitivus, qui est subjectum passionum, sed etiam voluntas, in
qua non sunt passiones, ut dictum est (in corp. art).

AD TERTIUM dicendum, quod in quibusdam virtutibus sunt passiones, sicut
propria materia, in quibusdam autem non; unde non est eadem ratio de
omnibus, ut infra ostendetur (q. 60. art. 2.).

ARTICULUS V. 316

UTRUM ALIQUA VIRTUS MORALIS POSSIT ESSE ABSQUE PASSIONE.

(Insr. q. 60. art. 2. corp).

AD QU1NTUM sic proceditur. Videtur, quod virtus moralis possit esse absque
passione: quanto enirn virtus moralis est perfectior, tanto magis superat pas-
siones3 ergo in suo perfectissimo esse est omnino absque passionibus.

2. PRAETEREA. Tunc unumquodque est perfectum, quando est remotum
a suo contrario, et ab his, quae ad contrarium inclinant: sed passiones in—
clinant ad peccatum, quod virtuti contrariatur: unde Roman. 7. nominantur
passiones peccatorum ergo perfecta virtus est omnino absque passione.

3. PRAETEREA. Secundum virtutem Deo conformamur, ut patet per Au-
gustinum in lib. de Morib. Eccles. (cap. 6. et 11. a med.): sed Deus omnia ope-
ratur sine passione; ergo virtus perfectissima est absque omni passione.

SED CONTRA est, quod nullus justus est, qui non gaudet justa operatione,
ut dicitur in 1. Eth. (cap. 3. cir. med.).· scd gaudium cst passi03 ergo justitia
non potest esse sine passione, et multo minus aliae virtutes.

