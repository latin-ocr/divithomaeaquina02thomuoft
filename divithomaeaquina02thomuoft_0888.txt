884 QUAESTIO cxiv. ARTICULUS vm.

ARTICULUS vm. 617

UTRUM HOMO POSSIT MERERI AUGMENTUM GRATIAE,
VEL CHARITATIS.

(2. Dist. 27. art. 5. et 4. Dist. 20. art. 2.).

AD OCTAVUM sic proceditur. Videtur, quodhomo non possit mereri augmen-
tum gratiae, vel charitatis: cum enim aliquis receperit praemium quod me-
ruit, non debetur ei alia merces; sicut de quibusdam dicitur Matth. 6.: Rece-
perun! mercedem suanm si igitur aliquis mereretur augmentum charitatis, vel
gratiae, sequeretur quod gratia augmentata, non posset ulterius expectare
aliud praemium: quod est inconveniens.

2. PRAETEREA. Nihil agit ultra suam speciem: sed principium meriti est
gratia, vel charitas, ut ex supradictis patet (art. 2. et 4. huj. q.),· ergo nullus
potest majorem gratiam, vel charitatem mereri, quam habeat.

3.PRA1-:TEREA.Id quod cadit sub merito, meretur homo per quemlibet actum
a gratia, vel charitate procedentem; sicut per quemlibet talem actum meretur
homo vitam aeternam3 si igitur augmentum gratiae, vel charitatis cadat sub
merito, videtur quod per quemlibet actum charitate informatum aliquis me-
reatur augmentum charitatis: sed id quod homo meretur, infallibiliter a Deo
consequitur, nisi impediatur per peccatum sequens: dicitur enim 2. ad Ti-
motheum 1. : Scio, cui credidi, ct certus sum, quia potans est depositum meum servare ;
sic ergo sequeretur, quod per quemlibet actum meritorium gratia, vel cha-
ritas augeretur, quod videtur inconveniens, cum quandoque actus meritorii
non sint multum ferventes ita quod sufficiant ad charitatis augmentum, non
ergo augmentum charitatis cadit sub merito.

SED CONTRA est, quod August. dicit super epist. Joan. (implic. tract. 5.
ante med), quod charitas meretur augeri, ut aucta mereatur etperfici,· ergo augmen—
tum charitatis, vel gratiae cadit sub merito.

ResPoNDEo dicendum, quod, sicut supra dictum est (art. 6. et 7. huj. q),
illud cadit sub merito condigni, ad quod motio gratiae se extendit: motio
autem alicujus moventis non solum se extendit ad ultimum terminum motus,
sed etiam ad totum progressum in motu: terminus autem motus gratiae est
vita aeterna: progressus autem in hoc motu est secundum augmentum cha·
ritatis, vel gratiae, secundum illud Proverb. 4.: Iustorum semita quasi lux splen-
dens procedit, ct crescit usqne acl perfactmn diem, qui est dies gloriae3 sic igitur
augmentum gratiae cadit sub merito condigni.

AD PRIMUM ergo dicendum, quod praemium est terminus meriti: est autem
duplex terminus motus; scilicet: ultimus, et medius, qui est et principium, et
terminus: et talis terminus est merces augmenti: merces autem favoris hu-
mani est sicut ultimus terminus his, qui finem in hoc constituunt ; unde tales
nullum aliam mercedem recipiunt.

AD SECUNDUM dicendum, quod augmentum gratiae non est supra virtutem
praeexistentis gratiae, licet sit supra quantitatem ipsius: sicut arbor, etsi sit
supra quantitatem seminis, non est tamen supra virtutem ipsius.

AD Titurium dicendum, quod quolibet actu meritorio meretur homo aug-
mentum gratiae, sicut et gratiae consummationem, quae est vita aeterna: sed
sicut vita aeterna non statim redditur, scd suo tempore: ita nec gratia statim

