322 QUAESTIO XLV. ARTICULUS IV. ‘

contrariatur audaciae, ut ex dictis patet (art. r. huj. q.): sed audaces quan-
doque in principio tremunt, ut Philos. dicit in lib. de Problematibus (sect. 27.
probl. 3. in fin.): ergo non sunt promptiores in principio, quarn in ipsis peri-
culis existentes.

2. PRAETEREA. Per augmentum obJecti augetur passio, sicut si bonum est
amabile, et magis bonum est magis amabile: sed arduum est objectum auda-
ciae3 augmentato ergo arduo, augmentat-atur audacia: sed magis fit arduum,
et difficile periculum, quando est praesens: ergo debet tunc magis crescere
audacia.

3. PRAETEREA. Ex vulneribus inflictis provocatur ira: sed ira causat au—
daciam: dicit enim Philos. in 2. Rhet. (cap. 5. in fin.) quod ira est ausimum
ergo quando jam sunt in ipsis periculis, et percutiuntur, videtur quod magis
audaces reddantur.

SED CONTRA est, quod dicitur in 3. Ethic. (cap. 7. post med.) quod audaces
praevolantes sunt, et volantes ante pericula, in ipsis autem discedunt.

RESPONDEO dicendum, quod audacia, cum sit quidam motus appetitus sen-
sitivi, sequitur apprehensionem sensitivae [al. appetitivam] virtutis: virtus autem
sensitiva non est collativa, nec inquisitiva singulorum, quae circumstant rem,
sed subitum habet judicium. Contingit autem quandoque, quod secundum
subitam apprehensionem non possunt cognosci omnia, quae difficultatem in
aliquo negotio afferunt; unde surgit audaciae motus ad aggrediendum peri-
culum: unde, quando jam experiuntur ipsum periculum, sentiunt majorem dis-
ficultatem, quam aestimaverunt: et ideo deficiunt. Sed ratio est discursiva
omnium, quae afferunt difficultatem negotio: et ideo fortes, qui ex judicio ra-
tionis aggrediuntur pericula, in principio videntur remissi, quia non passi [al.
passione]; sed cum deliberatione debita aggrediuntur: quando autem sunt in
ipsis periculis, non experiuntur aliquid improvisum, sed quandoque minora
illis, quae praecogitaverunt: et ideo magis persistunt. Vel etiam quia propter
bonum virtutis pericula aggrediuntur: cujus boni voluntas in eis perseverat,
quantacumque sint pericula: audaces autem propter solam aestimationem
facientem spem, et excludentem timorem, sicut dictum est (art. praec).

AD PRIMUM ergo dicendum, quod etiam in audacibus accidit tremor propter
revocationem caloris ab exterioribus ad interiora, sicut etiam in timentibus:
sed in audacibus revocatur calor ad cor3 in timentibus autern ad inferiora.

AD SECUNDUM dicendum, quod objectum amoris est simpliciter bonum3
unde augmentum simpliciter augmentat amorem: sed obJecturn audaciae est
compositum ex bono, et malo: et motus audaciae in malum praesupponit
motum spei in bonum3 ct ideo si tantum addatur de arduitate ad periculum
quod excedat spem, non sequetur motus audaciae, sed diminuetur: si tamen
sit motus audaciae, quanto majus est periculum, tanto major audacia repu-
tatur.

AD TERTIUM dicendum, quod ex laesione non causatur ira, nisi supposita
aliqua spe, ut infra dicetur (q. seq. art. 1.); et ideo, si fuerit tantum periculum,
quod excedat spem victoriae, non sequetur ira: sed verum est, quod si ira
sequatur, audacia augebitur.

