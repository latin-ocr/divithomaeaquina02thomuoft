760 QUAESTIO CII. ARTICULUS V.

ex contactu quarumcumque rerum immundarum. Istarum autem immundi-
tiarum erat ratio et literalis, et figuralis. Literalis quidem propter reverentiam
eorum, quae ad divinum cultum pertinent: tum quia homines pretiosas res
contingere non solent, cum fuerint immundi: tum etiam ut ex raro accessu
ad sacra ea magis venerarentur: cum enim omnes hujusmodi immunditias
raro aliquis cavere possit, contingebat quod raro poterant homines accedere
ad attingendum ea, quae pertinebant ad divinum cultum; et sic quando ac—
cedebant, cum majori reverentia, et humilitate mentis accedebant: erat etiarn
in quibusdam horum ratio literalis, ut homines non reformidarent accedere
ad divinum cultum, quasi refugientes consortium leprosorum, et similium
infirmorum, quorum morbus abominabilis erat, et contagiosus: in quibusdam
etiam ratio erat ad vitandum idololatriae cultum ; quia Gentiles in ritu suorum
sacrificiorum utebantur quandoque et humano sanguine, et semine: omnes
autem hujusmodi immunditiae corporales purificabantur vel per solam asper-
sionem aquae, vel quae majores erant, per aliquod sacrificium ad expiandum
peccatum, ex quo tales infirmitates contingebant. Ἴ
Ratio autem figuralis harum immunditiarum fuit, quia per hujusmodi
exteriores immunditias figurabantur diversa peccata: nam immunditia cada-
veris cujuscumque significat immunditiam peccati, quod est mors animae:
immunditia autem'leprae significat immunditiam haereticae doctrinae: tum
quia haeretica doctrina contagiosa est, sicut et lepra: tum quia nulla etiam
falsa doctrina est, quae vera falsis non admisceat: sicut etiam in superficie
corporis leprosi apparet quaedam distinctio quarumdam macularum ab alia
carne integra: per immunditiam autem mulieris sanguinifluae designatur
immunditia idololatriae, propter immolatitium cruorem: per immunditiam
vero viri seminiflui designatur immunditia vanae locutionis3 eo quod semen
est verbum Dei: per immunditiam vero coitus, et mulieris parientis desi·
gnatur immunditia peccati originalis: per immunditiam vero mulieris men-
struatae designatur immunditia mentis per voluptates emollitae. Universaliter
vero per immunditiam contactus rei immundae designatur immunditia con-
sensus in peccatum alterius, secundum illud 2. ad Cor. 6.: Exite de medio
eorum, ct separamini, et inmundum ne tetigeritis: hujusmodi autem immunditia
contactus derivabatur etiam ad res inanimatas: quidquid enim quocumque
modo tangebat immundus, immundum erat: in quo lex attenuavit supersti-
tionem Gentilium, qui non solum per contactum immundi dicebant immun-
ditiam contrahi, sed etiam per collocutionem, aut per aspectum, ut Rabbi
Moyses dicit (in lib. 3. Dux ermmtinm, cap. 48. ante mad), de muliere men-
struata: per hoc autem mystice significabatur id, quod dicitur Sap. 14: Similiter
odio sunt Deo impius, et impietus ejus. Erat autem et immunditia quaedam ipsa-
rum rerum inanimatarum secundum se3 sicut erat immunditia leprae in domo,
et in vestimentis: sicut enim morbus leprae accidit in hominibus ex humore
corrupto putrefaciente carnem, et corrumpente, ita etiarn propter aliquam

corruptionem, et excessum humiditatis, vel siccitatis, fit quandoque aliqua ’

corruptio in lapidibus domus, vel etiam in vestimenti33 et ideo hanc corru-
ptionem vocabat lex lepram, ex qua domus, vel vestis immunda judicaretur:
tum quia omnis corruptio ad immunditiam pertinebat, ut dictum est (hic sup.)‚·
tum etiam quia circa [al. contra] hujusmodi corruptionem [al. conceptionem]
Gentiles deos penates colebant; et ideo lex praecepit hujusmodi domus, in
quibus suerit talis corruptio perseverans, destrui, et vestes comburi, ad tollen·
dam idololatriae occasionem. Erat etiam et quaedam immunditia vasorum, de

Ι

