412 QUAESTIO LIX. ARTICULUS V.

RESPONDEO dicendum, quod si passiones dicamus inordinatas affectiones,
sicut Stoici posuerunt, sic manifestum est, quod virtus perfecta est sine pas-
sionibus. Si vero passiones dicamus omnes motus appetitus wmstivi, sic planum
est, quod virtutes morales, quae sunt circa passiones, sicut circa propriam
materiam, sine passionibus esse non possunt: cujus ratio est, quia secundum
hoc sequeretur, quod virtus moralis faceret appetitum sensitivum omnino
otiosum: non autern ad virtutem pertinet, quod ea, quae sunt subjecta ra-
tioni, a propriis actibus vacent, sed quod exequantur imperium rationis, pro-
prios actus agendo, unde sicut virtus membra corporis ordinat ad actus exte-
riores debitos, ita appetitum sensitivum ad motus proprios ordinatos. Virtutes
autem morales, quae non sunt circa passiones, sed circa operationes, possunt
esse sine passionibus: et hujusmodi virtus est justitia, quia per earn appli-
catur voluntas ad proprium actum, qui non est passio: sed tamen ad actum
justitiae sequitur gaudium, ad minus in voluntate, quod non est passio: et si
hoc gaudium multiplicetur per justitiae perfectionem, fiet gaudii redundantia
usque ad appetitum sensitivum3 secundum quod vires inferiores sequuntur
motum superiorum, ut supra dictum est (q. 17. art. 7. et q. 24. art. 3.),· et sic
per redundantiam hujusmodi, quanto magis fuerit perfecta, tanto magis pas-
sionem causat.

AD PRIMUM ergo dicendum, quod virtus passiones inordinatas superat,
moderatas autem producit.

AD SECUNDUM dicendum, quod passiones inordinatae inducunt ad peccan-
dum, non autem si sint moderatae.

AD TERTIUM dicendum, quod bonum in unoquoque consideratur secundum
conditionem suae naturae: in Deo autem, et Angelis non est appetitus sen-
sitivus‚ sicut in homine: et ideo bona operatio Dei, et Angeli est omnino.
sine passione, sicut et sine corpore: bona autem operatio hominis est cum
passione, sicut et cum corporis ministerio.

QUAESTIO LX.

DE DIs'l'INCTIONE VIRTUTUUM MORALIUM AB INVICEM,
IN QUINQUE ARTICULOS DIVISA.

Deinde considerandum cst de distinctione virtutum moralium ab in-
vicem.

Et circa hoc quaeruntur quinque.

Primo. Utrum sit tantum uua virtus moralis.

Secundo. Utrum distinguantur virtutes morales, quae sunt circa opera-
t10nes, ab his quac sunt circa passiones.

Tertio. Utrum circa operationes sit una tantum moralis virtus.

Quarto. Utrum circa diversas passiones sint diversae morales virtutes.

Quinto. Utrum virtutes morales distinguantur secundum diversa objecta
passionum.

