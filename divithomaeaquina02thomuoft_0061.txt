’Ἀ esw'Jaetffl

 

QUAESTIO IV. ARTICULUS V. 57

licitati, sed omnimodae perfecti0ni ipsius: et sic separatio animae a corpore
dicitur animam· retardare, ne tota intentione tendat in visionem divinae es-
sentiae. Appetit enim anima sic frui Deo, quod etiarn ipsa fruitio derivetur
ad corpus per redundantiam, sicut est possibile: et ideo quamdiu ipsa fruitur
Deo sine corpore, appetitus ej'us sic quiescit in eo, quod tamen adhuc ad
participationem ejus vellet suum corpus pertingere.

. Αἰ) QUINTUM dicendum, quod desiderium animae separatae totaliter quie-
scit exparte appetibilis [al. appetibiliJ, quia habet id, quod suo appetitui suf·
ficit: sed non totaliter quiescit ex parte appetentis ; quia illud bonum non pos-
sidet secundum omnem modum, quo possidere vellet: et ideo, corpore re-
sumpto, beatitudo crescit, non intensive, sed extensive.

An sexum dicendum, quod id, quod ibidem dicitur, quod spiritus defun-
ctorum non sic vident Deum, sicut Angeli, non est intelligendum secundum
inaequalitatem quantitatis: quia etiam modo aliquae animae beatorum sunt
assumptae ad superiores ordines Angelorum, clarius videntes Deum, quam
inferiores angeli: sed intelligitur secundum inaequalitatem proportionis3 quia
angeli etiam infimi habent omnem perfectionem beatitudinis, quam sunt ha·
bituri; non autem animae separatae sanctorum.

ARTICULUS VI. 30

UTRUM AD BEATITUDINEM REQUIRATUR ALIQUA PERFECTIO CORPORIS.
(Supr. art. 5. et locis ibi inductis).

AD SEXTUM sic proceditur. Videtur, quod perfectio corporis non requi-
ratur ad beatitudinem hominis perfectam: perfectio enim corporis est quoddam
corporale bonum: sed supra ostensum est (q. 2.)‚ quod beatitudo non con-
sistit in corporalibus bonis; ergo ad beatitudinem hominis non requiritur aliqua
perfecta dispositio corporis.

2. Prummu. Beatitudo hominis consistit in visione divinae essentiae, ut
ostensum est (q. 3. art. 8) sed ad hanc operationem nihil exhibet corpus, ut
dictum est (art. praec .,·) ergo nulla dispositio corporis requiritur ad beatitu-
dinem.

3.PRA1-:T13REA. Quanto intellectus est magis abstractus a corpore, tanto
perfectius intelligit: sed beatitudo consistit in perfectissima operatione intel-
lectus; ergo oportet omnibus modis animam esse abstractam a corpore; nullo

¹ ergo modo requiritur aliqua dispositio corporis ad beatitudinem.

SED coum. Praemium virtutis est beatitudo: unde dicitur Joan. 13.:
Beati eritis, si feceritis aa: sed sanctis repromittitur pro praemio non solum visio
Dei, et delectatio, sed etiam corporis bona dispositio: dicitur enim Isa. ult.:
videbitis, et gaudebit cor vestrum, et ossa vestra, quasi herba germinabunt ,· ergo
bona dispositio corporis requiritur ad beatitudinem.

Respounno dicendum, quod si loquamur de beatitudine hominis, qualis

, in hac vita potest haberi, manifestum est, quod ad eam ex necessitate requi-

ritur bona dispositio corporis: consistit enim haec beatitudo, secundum Phi-
losophum (r. Etbic. cap. 7. cir. med), in operatione virtutis perfectae. Mani-
festum est autem, quod per invaletudinem corporis in omni operatione virtutis
homo impediri potest. Sed si loquamur de beatitudine perfecta, sic quidam
posuerunt, quod non requiritur ad beatitudinem aliqua corporis dispositio:

