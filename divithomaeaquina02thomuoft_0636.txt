632 QUAESTIO LXXXVIII. ARTICULUS IV.

ARTICULUS IV. 471

UTRUM PECCATUM VENIALE POSSIT FIERI MORTALE.
(Supr. art. 2. corp. at 2. Dist. 24. q. 3. art. 7. et Mal. q. 7. art. 3. et Ps. 10.).

AD QUARTUM sic proceditur. Videtur, quod peccatum veniale possit fieri
mortale: dicit enim August. exponens illud Joan. 3.: Qui incredulus est Filio,
non >videbit vitam (tract. 12. cir. fin.): Peccata minima, idest venialia, si negli-
gantur, occidunt: sed ex hoc dicitur peccatum mortale, quia spiritualiter oc-
cidit animam3 ergo peccatum veniale potest fieri mortale.

2. PRAETEREA. Motus sensualitatis ante consensum rationis est peccatum
veniale, post consensum vero est peccatum mortale, ut supra dictum est
(q. 74. art. 8. ad 2.); ergo peccatum veniale potest fieri mortale.

3. PRAETEREA. Peccatum veniale, et mortale differunt, sicut morbus cura-
bilis, et incurabilis, ut dictum est (art. r. lmj. q.) .· sed morbus curabilis, potest
fieri incurabilis; ergo peccatum veniale potest fieri mortale.

4. PRAETEREA. Dispositio potest fieri habitus: sed peccatum veniale est
dispositio ad mortale, ut dictum est (art. praec.); ergo veniale peccatum po-
test fieri mortale.

SED CONTRA. Ea quae differunt in infinitum, non trasmutantur in invicem:
sed peccatum mortale, et veniale differunt in infinitum, ut ex praedictis patet
(ex articulis praecedentilzus); ergo veniale non potest fieri mortale.

Rrspoxnfio dicendum, quod peccatum veniale fieri mortale potest tripli-
citer intelligi. Uno modo sic, quod idem actus numero primo sit peccatum ve-
niale, et postea mortale: et hoc esse non potest: quia peccatum principaliter
consistit in actu voluntatis, sicut et quilibet actus moralis; unde non dicitur
unus actus moraliter, si voluntas mutetur, quamvis etiam actio secundum na-
turam sit continua: si autem voluntas non mutetur, non potest esse quod
de veniale fiat mortale. Alio modo potest intelligi, ut id, quod est veniale ex
genere, fiat mortale: et boc qnidam impossibile est, inquantum constituitur in
eo finis, vel inquantum refertur ad mortale peccatum, sicut ad finem, ut di-
ctum est (art. 2. huj. φ).

Tertio modo potest intelligi ita, quod multa venialia peccata constituant
unum peccatum mortale, quod si sic intelligatur, quod ex multis peccatis
venialibus integraliter constituatur unum peccatum mortale, falsum est: non
enirn omnia peccata venialia de mundo possunt habere tantum de reatu,
quantum unum peccatum mortale, quod patet ex parte durationis: quia pec-
catum mortale habet reatum poenae aeternae,peccatum autem veniale reatum
poenae temporaliS, ut dictum est (nrt. 2. huj. q.): patet etiam ex parte poenae
damni: quia peccatum mortale meretur carentiam visionis divinae, cui nulla
alia poena comparari potest, ut Chrysostom. dicit (hom. 24. in Matth. aliquant.
ante fin.): patet etiam ex parte poenae sensus, quantum ad vermen con-
scientiam licet forte quantum ad poenam ignis non sint improportionabilcs
poenae. Si vcro intelligatur, quod multa peccata venialia faciunt unum mor
tale dispositive, sic verum est, sicut supra ostensum est (art. 3. huj. q.), se-
cundum duos modos dispositionis, quibus peccatum veniale disponit ad
mortale.

