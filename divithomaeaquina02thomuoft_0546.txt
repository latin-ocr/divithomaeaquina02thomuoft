542 QUAESTIO LXXIV. ARTICULUS IX.

cor: et talis infirmitas non semper est mortalis: et similiter in ratione supe-
riori semper est peccatum mortale, quando tollitur totaliter ipsa ordinatio
rationis superioris ad proprium objectum, quod est rationis aeternae: sed
quando est inordinatio circa hoc, non est peccatum mortale, sed veniale.
AD TERTIUM dicendum, quod deliberatus consensus in peccatum non
semper pertinet ad contemptum legis divinae, sed solum quando peccatum

legi divinae contrariatur.

ARTICULUS X. 406

UTRUM IN RATIONE SUPERIORI POSSIT ESSE PECCATUM VENIALE
SECUNDUM SEIPSAM.

(2. Dist. 24. q. 3. art. 5. et Veri. q. 15. art. 5. et Mal. q. 7. art. 1. ad 12.
et 17. et art. 3. ad 17. et art. 5.).

AD DECIMUM sic proceditur. Videtur, quod in superiori ratione non possit
esse peccatum veniale secundum seipsam, idest secundum quod inspicit ra-
tiones aeternas; actus enim potentiae non invenitur esse deficiens, nisi per
hoc quod inordinate se habet circa suum objectum: sed objectum superioris
rationis sunt aeternae rationes, a quibus deordinari non est sine peccato mor-
tali; ergo in superiori ratione non potest esse peccatum veniale secundum
seipsam.

2. PRAETEREA. Cum ratio sit vis deliberativa, actus rationis semper est
cum deliberatione: sed omnis inordinatus motus in his, quae Dei sunt, si sit
cum deliberatione, est peccatum mortale3 ergo in ratione superiori secundum
seipsam numquam est peccatum veniale.

3. PRAETEREA. Contingit quandoque, quod peccatum ex subreptione est
peccatum veniale: peccatum autem ex deliberatione est peccatum mortale
per hoc, quod ratio deliberans recurrit ad aliquod majus bonum, contra quod
homo agens gravius peccat: sicut cum de actu delectabili inordinato ratio
deliberat, quod est contra legem Dei, gravius peccat consentiendo, quam si
solum consideraret, quod est contra virtutem moralem: sed ratio superior
non potest recurrere ad aliquod altius, quam sit suum objectum; ergo si
motus ex subreptione non sit peccatum mortale, neque etiarn deliberatio su-
perveniens faciet ipsum esse peccatum mortale: quod patet esse falsum; non
ergo in ratione superiori secundum seipsam potest esse peccatum veniale.

SED CONTRA. Motus subreptitius infidelitatis est peccatum veniale: sed
pertinet ad superiorem rationem secundum seipsam3 ergo in ratione supe-
riori potest esse peccatum veniale secundum seipsam.

Regma-nro dicendum, quod ratio superior aliter fertur in suum objectum,
atque aliter in objecta inferiorum virium, quae per ipsam diriguntur: in
objecta enim inferiorum virium non fertur, nisi inquantum de eis consulit
rationes aete1·nas; unde non fertur in ea, nisi per modum deliberationis: de-
liberatus autem consensus in liis, quae ex ¹ejenere suo sunt mortalia, est mor-
tale peccatum; et ideo ratio superior semper mortaliter peccat, si actus in-
feriorum virium, in quos consentit, sint peccata mortalia. Sed circa proprium
objectum habet dnos actus, scilicet simplicem intuitum, et deliberationem,
secundum quod etiam de proprio objecto consulit rationes aeternas: secundum
autem simplicem intuitum potest aliquem inordinatum motum habere circa

 

