66 QUAESTIO v. ARTICULUS v.

ARTICULUS V. 37

UTRUM HOMO PER SUA NATURALIA POSSIT ACQUIRERE
BEATITUDINEM.

(Infr. q. 62. art. 1. et 3. et Part. 1. q. 12. art. 4, et q. 94. art. Ι.
et 4. Dist. 49. q. 2. art. 6. et lib. 3. Contr. g. cap. 52. 147. 157.
et 159. et Rom. 1. lect. 9. fin).

An QUINTUM sic proceditur. Videtur, quod homo per sua naturalia possit
beatitudinem consequi: natura enim non deficit in necessariis: sed nihil est
homini tam necessarium, quam id, per quod finem ultimum consequitur3
ergo hoc naturae humanae non deest, potest igitur homo per sua naturalia
beatitudinem consequi.

2. PRAETEREA. Homo, cum sit nobilior irrationalibus creaturis, videtur
esse sufficientior: sed irrationales creaturae per sua naturalia possunt consequi
suos fines; ergo multo magis homo per sua naturalia potest beatitudinem
consequi.

3. PRAETEREA. Beatitudo est operatio perfecta, secundum Philosophum
(lib. 1. Ethic. cap. 7.): ejusdem autem est incipere rem, et perficere ipsam3
cum igitur operatio imperfecta, quae est quasi principium in operationibus
humanis, subdatur naturali hominis potestati, qua suorum actuum est do-
minus, videtur, quod per naturalem potentiam possit pertingere ad opera-
tionem perfectam, quae est beatitudo.

SED CONTRA. Homo est principium naturaliter actuum suorum per intel-
lectum, et voluntatem: sed ultima beatitudo sanctis praeparata excedit intel-
lectum, et voluntatem. Dicit enim Apost. 1. ad Cor. 2.: Oculus non vidit, et
auris uon audivit, et in cor hominis non ascendit, quae praeparavit Deus diligen-
tibus ειη· ergo homo per sua naturalia non potest beatitudinem consequi.

RESPONDEO dicendum, quod beatitudo imperfecta, quae in hac vita haberi
potest, potest ab homine acquiri per sua naturalia, eo modo, quo et virtus,
in cujus operatione consistit: de quo infra dicetur (q. 63). Sed beatitudo
hominis perfecta, sicut supra dictum est (q. 3. art. 8.)‚ consistit in visione
divinae essentiae. Videre autem Deum per essentiam est supra naturam non
solum hominis, sed etiam omnis creaturae, ut in 1. ostensum est (q. 12. art. 4.).-
naturalis enim cognitio cujuslibet creaturae est secundum modum substantiae
ejus: sicut de intelligentia dicitur in lib. de Causis (propos. 8.), quod cognoscit
ea, quae sunt supra se, et ea, quae sunt infra se, secundum modum substan-
tiae suae. Omnis autem cognitio, quae est secundum modum substantiae
creatae, deficit a visione divinae essentiae, quae in infinitum excedit ornnem
substantiam creatam3 unde nec homo, nec aliqua creatura potest consequi
beatitudinem ultimam per sua naturalia.

AD PRlMUM ergo dicendum, quod sicut natura non deficit homini in ne-
cessariis, quamvis non dederit sibi arma, et tegumenta, sicut· aliis animalibus;
quia dedit ei rationem, et manus, quibus possit haec sibi acquirere: ita nec
deficit homini in necessariis, quamvis nou daret sibi aliquod principium,
quo posset b'eatitudinem consequi: hoc enim erat impossibile: sed dedit ei
liberum arbitrium, quo possit converti ad Deum, qui eum faceret beatum.

