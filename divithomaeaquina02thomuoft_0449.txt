 

QUAESTIO LXV. ARTICULUS Ι. 445

esse, ut fere ab omnibus ponitur. Cujus ratio duplex assignatur, secundum
quod diversimode aliqui virtutes cardinales distinguunt: ut enim dictum est
(q. 61. art.3. et 4.) quidam distinguunt eas secundum quasdam generales con-
ditiones virtutum: utpote quod discretio pertineat ad prudentiam, rectitudo
ad justitiam, moderantia ad temperantiam, firmitas animi ad fortitudinem, in
quacumque materia ista considerentur, et secundum hoc manifeste apparet
ratio connexionis: non enim firmitas habet laudem virtutis, si sit sine mode-
ratione, vel rectitudine, aut discretione: et eadem ratio est de aliis. Et hanc
rationem connexionis assignat Gregorius 22. Moral. (cap. 1. post med.) dicens,
quod virtutes, si sint disjunctae, non possunt esse perfectae secundum ratio-
nem virtutis; quia nec prudentia vera est, quae justa, et temperans, et fortis
non est: et idem subdit de aliis virtutibus3 et similem rationem assignat Au-
gustinus in 6. de Trinit. (cap. 4. in princ). Alii vero distinguunt praedictas
virtutes secundum materias: et secundum hoc assignatur ratio connexionis
ab Aristotele in 6. Ethic. (cap. ult), quia sicut supra dictum est (q.58. art. 4.)‚
nulla virtus moralis potest sine prudentia haberi3 eo quod proprium virtutis
moralis est facere electionem rectam, cum sit habitus electivus. Ad rectam
autem electionem non solum sufficit inclinatio in debitum finem, quod est
directe per habitum virtutis moralis3 sed etiam quod aliquis directe eligat ea,
quae sunt ad finem, quod fit per prudentiam, quae est consiliativa‚ et judi-
cativa‚ et praeceptiva eorum, quae sunt ad finem. Similiter etiam prudentia
non potest haberi, nisi habeantur virtutes morales; cum prudentia sit recta
ratio agibilium‚ quae sicut ex principiis procedit ex finibus agibilium, ad quos
aliquis recte se habet per virtutes morales: unde sicut scientia speculativa
non potest haberi sine intellectu principiorum; ita nec prudentia sine virtu-
tibus moralibus; ex quo manifeste sequitur, virtutes morales esse connexas.

AD PRIMUM ergo dicendum, quod virtutum moralium quaedam perficiunt
hominem secundum communem statum, scilicet quantum ad ea, quae com-
muniter in omni vita hominum occurrunt agenda: unde oportet, quod homo
simul exercitetur circa materias omnium virtutum moralium, et si quidem
circa omnes exercitetur bene operando, acquiret habitus omnium virtutum
moralium; si autem exercitetur bene operando circa unam materiam, non
autem circa aliam (puta bene se habendo circa iras, non autem circa con-
cupiscentias), acquiret quidem habitum aliquem ad refraenandum iras3 qui
tamen non habebit rationem virtutis propter defectum prudentiae, quae circa
concupiscentias corrumpitur: sicut etiam naturales inclinationes non habent
perfectam rationem virtutis, si prudentia desit. Quaedam vero virtutes morales
sunt, quae perficiunt hominem secundum aliquem eminentem statum; sicut
magnificentia, et magnanimitas: et quia exercitium circa materias harum
virtutum non occurrit unicuique communiter, potest aliquis habere (alias)
virtutes morales, sine hoc quod habitus harum virtutum habeat actu, loquendo
de virtutibus acquisitis: sed tamen, 'acquisitis aliis virtutibus, habet istas vir-
tutes in potentia propinqua: cum enim aliquis per exercitium adeptus est li-
beralitatem circa mediocres donationes, et sumptus, si superveniat ei abun·
dantia pecuniarum, modico exercitio acquiret magnificentiae habitum: sicut
Geometer modico studio acquirit scientiam alicujus conclusionis, quam num-
quam consideravit: illud autem habere dicimur, quod in promptu est ut lia-
beamus, secundum illud Philosophi in 2. Physic. (lex. 56), quod parum deest,
quasi nihil deesse videtur.

Et per hoc patet responsio AD SECUNDUM.

