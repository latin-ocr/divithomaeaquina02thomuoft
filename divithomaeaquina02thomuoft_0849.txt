,- v

QUAESTIO CX. ARTICULUS 111. 845

esse sine gratia gratum faciente; neque etiam charitas, quia gratia praevenit
charitatem, ut August. dicit in libro de Pracdest. Sanct.; ergo gratia non est
virtus.

RESPONDEO dicendum, quod quidam posuerunt, idem esse gratiam, et vir·
tutem secundum essentiam, sed differre solum secundum rationem; ut gratia
dicatur, secundum quod facit hominem Deo gratum, vel secundum quod
gratis datur; virtus autem, secundum 'quod perficit ad bene operandum: et
hoc videtur sensisse Magister in 2. Sent. dist. 26.: sed si quis recte consi-
deret rationem virtutis, hoc stare non potcst; quia, ut Philos. dicit in 7. Physic.
(ίικ. 17.), virtus est quaedam dispositio perfecti: dico autem perfectum, quod
est dispositum secundum naturam: ex quo patet, quod virtus uniuscujusque
rei dicitur in ordine ad aliquam naturam praeexistenteni; quando scilicet
unumquodque sic est dispositum, secundum quod congruit suae naturae. Ma-
nifestum est autem, quod virtutes acquisitae per actus humanos, de quibus
supra dictum est (q. 55. ct seq), sunt dispositiones, quibus homo convenienter
disponitur in ordine ad naturam, qua homo est: virtutes autem infusae dispo-
nunt hominem altiori modo, et ad altiorem fincm; unde etiam oportet, quod
in ordine ad aliquam altiorem naturam, hoc est in ordine ad naturam divi-
nam participatam, quae dicitur lumen gratiae, secundum quod dicitur 2. Petr. 1.:
Maxima, et pretiosa vobis promissa donavit, ut per haec efficiamini divinae: con-
sortes naturae: et secundum acceptionem hujusmodi naturae dicimur regene-
rari in filios Dei; sicut igitur lumen naturale rationis est aliquid praeter vir-
tutes acquisitas, quae dicuntur in ordine ad ipsum lumen naturale: ita etiam
ipsum lumen gratiae, quod est participatio divinae naturae, est aliquid praeter
virtutes infusas, quae a lumine illo derivantur, et ad illud lumen ordinantur3
unde Apostolus dicit ad Ephes. 5.: Eratis aliquando tenebrae, nunc aulem lux
in Domino: ut filii lucis ambulate,- sicut enirn virtutes acquisitae perficiunt
hominem ad ambulandum, secundum quod congruit lumini naturali rationis:
ita virtutes infusae perficiunt hominem ad ambulandum, secundum quod
congruit lumini gratiae.

An Panum ergo dicendum, quod Augustinus nominat fidem per dilectionem
operantem gratiam: quia actus fidei per dilectionem operantis est primus actus,
in quo gratia gratum faciens manifestatur.

AD SECUNDUM dicendum, quod bonum positum in definitione virtutis di-
citur secundum convenientiam ad aliquam naturam praeexistentem, vel essen-
tialem, vel participatam: sic autem bonum non attribuitur gratiae, sed sicut
radici bonitatis in homine, ut dictum est (in corp. art).

AD TERTIUM dicendum, quod gratia reducitur ad primam speciem quali-
tatis: nec tamen est idem quod virtus, scd habitudo quaedam, quae praesup-
ponitur virtutibus infusis, sicut carum principium, et radix.

ARTICULUS IV. 539

UTRUM GRATIA SIT IN ESSENTIA ANIMAE SICUT IN SUBJECTO,
AN IN ALIQUA PO'I'ENTIARUM.

(Part. 3. q. 7. art. 2. ct q. 62. art. 2. c! 2. Dist. q. 26.‹1rt.3. ct l'cri. q. 27· ιιι-Ι. 6.).

At> αυΑιιτυΜ sic proceditur. videtur, quod gratia non sit in essentia ani-
mae sicut in subjecto, sed in aliqua potentiarum: dicit enini Aug. in Hypo-

