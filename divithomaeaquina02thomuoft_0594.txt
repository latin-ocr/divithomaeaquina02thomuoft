590 QUAESTIO LXXXII. ARTICULUS 1.

est quaedam privatio: sed privatio opponitur habitui3 ergo originale pecca-
tum non est habitus.

2. PRAETEREA. Actuale peccatum habet plus de ratione culpae, quam ori-
ginale, inquantum habet plus de ratione voluntarii: sed habitus actualis pec-
cati non habet rationem culpae alioquin sequeretur quod, homo dormiens cul-
pabiliter peccaret3 ergo nullus habitus originalis habet rationem culpae.

3. PRAETEREA. In malis actus semper praecedit habiturn: nullus enim ha-
bitus malus est infusus, sed acquisitus: sed originale peccatum non praecedit
aliquis actus; ergo originale peccatum non est babitus.

SED CONTRA est, quod August. dicit in lib. de Bapt. Puer. (seu de Pecc. Mer.
et Remis. lib. Ι. ex cap. 39. colligitur : ut et ser. 45. de Tean), quod secundum pec-
catum originale parvuli sunt concupiscibiles, etsi non sint actu concupiscentes:
sed habilitas dicitur secundum aliquem habitum3 ergo peccatum originale
est habitus.

RESPONDEO dicendum, quod, sicut supra dictum est (q. 50. art. 1.)‚ duplex
est habitus. Unus quidem, quo inclinatur potentia ad agendum3 sicut scientiae,
et virtutes dicuntur habitus: et hoc modo peccatum originale non est habi-
tus. Alio modo dicitur habitus dispositio alicujus naturae ex multis composi-
tae, secundum quam bene se habet, vel male ad aliquid; et praecipue cum
talis dispositio suerit quasi in naturam versa3 ut patet de aegritudine, et sa-
nitate3 et hoc modo peccatum originale cst habitus: est enirn quaedam inordi-
nata dispositio proveniens ex dissolutione illius harmoniae, in qua consistebat
ratio originalis justitiae: sicut etiam aegritudo corporalis est quaedam inor-
dinata dispositio corporis,secundum quam solvitur aequalitas, in qua consistit
ratio sanitatis3 unde peccatum originale languor naturae dicitur.

AD PRIMUM ergo dicendum quod sicut aegritudo corporalis habet aliquid
de privatione, inquantum tollitur aequalitas sanitatis, et aliquid habet posi-
tive, scilicet ipsos humores inordinate dispositos: ita etiam peccatum origi-
nale habet privationem originalis justitiae, et cum hoc inordinatam disposi-
tionem partium animae; unde non est privatio pura, sed est quidam habitus
corruptus [al. contrarius}

AD SECUNDUM dicendum, quod actuale peccatum est inordinatio quae-
dam actus: originale vero, cum sit peccatum naturae, est quaedam inordi-
nata dispositio ipsius naturae, quae habet rationem culpae, inquantum

 

derivatur ex primo parente, ut dictum est (q. praec. art. 1.).· hujusmodi au· ι

tem dispositio naturae inordinata habet rationem habitus: sed inordinata
dispositio actus non habet rationem habitus; et propter hoc peccatum ori·
ginale potest esse habitus, non autem peccatum actuale.

Ao TERT1UM dicendum, quod objectio illa procedit de habitu, quo poten-
tia inclinatur in actum3 talis autem habitus non est peccatum originale:
quamvis ctiam ex peccato originali sequatur aliqua inclinatio in actum ordi-
natum, non directe, sed indirecte, scilicet per remotionem prohibentis, idest
originalis justitiae, quae prohibebat inordinatos motus, sicut etiam ex aegri-
tudine corporali indirecte sequitur inclinatio admotus corporales inordinatos.
Nec debet dici, quod peccatum originale sit habitus infusus, aut acquisitus
per actum, nisi primi parentis, non autem hujus personae, scd per vitiatam
originem innatus.

