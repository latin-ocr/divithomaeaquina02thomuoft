364 “ QUAESTIO LII. ARTICULUS Ι.

rationem speciei, necesse est quod secundum se considerata habeat determi-
natam rationem, quae neque in plus excedere, neque in minus deficere possit:
et hujusmodi sunt calor, et albedo, et aliae hujusmodi qualitates, quae non
dicuntur in ordine ad aliud, et multo magis substantia, quae est per se ens:
illa vero, quae recipiunt speciem ex aliquo, ad quod ordinantur, possunt se-
cundum seipsa diversificari in plus, vel in minus, et nihilominus sunt eadem
specie propter unitatem ejus, ad quod ordinantur, ex quo recipiunt speciem:
sicut motus secundum se est intensior, et remissior; et tamen remanet eadem
species propter unitatem termini, ex quo specificatur. Et idem potest consi-
derari in sanitate: nam corpus pertingit ad rationem sanitatis, secundum quod
habet dispositionem convenientem naturae animalis, cui possunt dispositiones
diversae convenientes esse: unde potest variari dispositio in plus, vel minus:
et tamen semper remanet sanitatis ratio: unde Philos. dicit in 10. Ethic.
(cap. 3. paulo post princ), quod sanitas ipsa recipit magis, et minus: non enim
eadem est commensuratio in omnibus, neque in uno, et eodem semper: sed
remissa permanet sanitas usque ad aliquid. Hujusmodi autem diversae dispo-
sitiones, vel commensurationes sanitatis se habent secundum excedens, et exces-
sum: unde, si nomen sanitatis esset impositum soli perfectissimae commen-
surationi, tunc ipsa sanitas non diceretur major, vel minor, sic igitur patet,
qualiter aliqua qualitas, vel forma possit secundum seipsam augeri, vel minui,
et qualiter non.

Si vero consideremus qualitatem, vel formam secundum participationem ,
subjecti, sic etiam inveniuntur quaedam qualitates, et formae recipere magis,
et minus, et quaedam non. Huiusmodi autem diversitatis causam Simplicius
assignat (loc. sup. sit.) ex hoc, quod substantia secundum seipsam non potest
recipere magis, et minus‚· quia est ens per se: et ideo omnis forma, quae sub-
stantialiter participatur in subjecto, caret intensione, et remissione: unde in
genere substantiae nihil dicitur secundum magis, et minus. Et quia quantitas
propinqua est substantiae, forma et figura etiam consequuntur [al. consequi-
tur] quantitatem3 inde est, quod neque etiam, in istis dicitur aliquid secundum
magis, aut minus: unde Philos. dicit in 7. Physicor. (tex. 15), quod cum ali-
quid accipit formam, et figuram, non dicitur alterari, sed magis fieri: aliae
vero qualitates, quae sunt magis distantes a substantia, et conjunguntur pas-
sionibus, et actionibus, recipiunt magis, et minus secundum participationem
subjecti. Potest autem et magis explicari hujusmodi diversitatis ratio: ut enim
dictum est (liic supra), id a quo aliquid habet speciem, oportet manere fixum,
et stans in indivisibili [al. a! stans, cl indivisibilc]; duobus igitur modis potest
contingere, quod forma non participatur secundum magis, et minus. Uno
modo, quia participans habet speciem secundum ipsam, et inde est, quod nulla
forma substantialis participatur secundum magis, et minus: et propter hoc
Philos. dicit in 8. Metaphys. (tex. 10), quod sicut numerus non habet magis,
neque minus3 sic neque substantia, quae est secundum speciem, idest quan·
tum ad participationem formae specificae3 sed si quidem cum materia, idest
secundum materiales dispositioncs, invenitur magis, et minus in substantia.
Alio modo potest contingere= ex hoc, quod ipsa indivisibilitas est de ratione
formae3 unde oportet, quod si aliquid participet formam, quod participet illam
secundum rationem indivisibilitatis; et inde est, quod species numeri non di-
cuntur secundum magis, et minus,- quia unaquaeque species in eis constituitur
per indivisibilem unitatem. Et cadem ratio cst dc speciebus quantitatis con-
tinuae, quae secundum numeros accipiuntur; ut bicubitum, et tricubitum: et

