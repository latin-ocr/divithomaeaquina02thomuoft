η
l
l
>

QUAESTIO XXVIII. ARTICULUS IV. 219

SED CONTRA est, quod Dionys. dicit 4. cap. de Div. Nom. (lect. τα), quod
Deus appellatur zelotes propter multum amorem, quem habet ad existentia.
Rnspoxnm dicendum, quod zelus, quocumque modo sumatur, ex inten-

sione amoris provenit: manifestum est enim, quod quanto aliqua virtus in-

tensius tendit in aliquid, fortius repellit omne contrarium, vel repugnans; cum
igitur amor sit quidam motus in amatum, ut August. dicit in lib. 83. QQ.
(q. 35. et 36), intensus amor quaerit excludere omne id, quod sibi repugnat.
Aliter tamen hoc contingit in amore concupiscentiae, et aliter in amore ami-
citiae: nam in amore concupiscentiae, qui intense aliquid concupiscit, mo-
vetur contra omne illud, quod repugnat consecutioni, vel fruitioni quietae
ejus, quod amatur: et hoc modo viri dicuntur zelare uxores, ne per consor-
tium aliorum impediatur singularitas, quam in uxore quaerunt: similiter etiam
qui quaerunt excellentiam, moventur contra eos, qui excellere videntur, quasi
impedientes excellentiam eorum: et iste est zelus invidiae, de quo dicitur in
Ps. 36.: Noli aemulari in malignantibus, neque zelaveris facientes iniquitatem.
Amor autem amicitiae quaerit bonum amici: unde quando est intensus, facit
hominem moveri contra omne illud, quod repugnat bono amici: et secundum
hoc aliquis dicitur zelare pro amico, quando, si quae dicuntur, vel fiunt contra
bonum amici, homo repellere studet: et per hunc etiam modum aliquis di—
citur zelare pro Deo, quando ea, quae sunt contra honorem, vel voluntatem
Dei, repellere secundum posse conatur, secundum illud 3. Reg. 19.: Zelatus sum
pro Domino exercituum: et Joan 2. super illud : Zelus domus taaz comedit me, dicit
Gloss. (ordin. ex Aug. tract. ro. in joan.) quod bono zelo comeditur, qui quae-
libet prava, quae viderit, corrigere satagit3 si nequit, tolerat, et gemit.

AD PRIMUM ergo dicendum, quod Apostolus ibi loquitur de zelo invidiae,
qui quidem est causa contentionis, non contra rem amatam, sed pro re amata
'contra impedimenta ipsius.

An SECUNDUM dicendum, quod bonum amatur, inquantum est communi-
cabile amanti; unde omne illud, quod perfectionem hujus communicationis
impedit, efficitur odiosum: et sic ex amore boni zelus causatur: ex defectu
autem bonitatis contingit, quod quaedam parva bona non possunt integre
simul possideri a multis; et ex amore talium causatur zelus invidiae3 non
autem proprie ex his, quae integre possunt a multis possideri: nullus enim
invidet alteri de cognitione veritatis, quae a multis integre cognosci potest,
sed forte de excellentia circa cognitionem hujus.

AD TERTIUM dicendum, quod hoc ipsum quod aliquis odio habet ea, quae
repugnant amato, ex amore procedit; unde zelus proprie ponitur effectus
amoris magis, quam odii.

ARTICULUS V. 162

UTRUM AMOR SIT PASSIO LAESIVA AMANTIS.

AD QUINTUM sic proceditur. Videtur, quod amor sit passio laesiva: lan-
guor enirn significat laesionem quamdam languentis: sed amor causat lan-
guorem: dicitur enim Cant. 2.: fulcita mafloribus,5tipate me malis, quia amore
langueo; ergo amor est passio laesiva.

2. PRAETEREA. Liquefactio est quaedam resolutio: sed amor est lique-
factivus: dicitur enim Cantic. 5.: Anima mea liquefacta est, ut dilectus meus
locutus est; ergo amor est resolutivus; est ergo corruptivus, et laesivus.

