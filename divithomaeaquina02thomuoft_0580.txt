l 576 QUAESTIO LXXIX. ARTICULUS IV.

SED CONTRA. Non sunt facimdcz mala, ut eveniant bona, ut dicitur Rom. 3.:
sed excaecatio est maltum ergo Deus non excaecat aliquos propter eorum
bonum.

RESPONDEO dicendum, quod excaecatio est quoddam praeambulum ad
peccatum: peccatum autem ad duo ordinatur: ad unum quidem per se, scilicet
ad damnationem3 ad aliud autem ex divina misericordia, vel providentia, sci-
licet ad sanationem; inquantum Deus permittit aliquos cadere in peccatum,
ut peccatum suum agnoscentes humilientur, et convertantur, sicut August.
dicit in lib. de Natura, et Gratia (cap. 22. 24. et 28). Unde et excaecatio ex
sui natura ordinatur ad damnationem ejus, qui excaecatur, propter quod
ponitur etiam reprobationis effectus: sed ex divina misericordia excaecatio
ad tempus ordinatur medicinaliter ad salutem eorum, qui excaecantur: sed
haec misericordia non omnibus impenditur excaecatis, sed praedestinatis so-
lum, quibus omnia cooperantur in bonum, sicut dicitur Rom. 8.; unde quan-
tum ad quosdam, excaecatio ordinatur ad sanationem; quantum autem ad
alios, ad damnationem, ut Augustinus dicit in tertio de QQ. Evangel. (loc.
cit. ‘in arg. 3.).

AD PRIMUM ergo dicendum, quod omnia mala, quae Deus facit, vel per-
mittit fieri, ordinantur ad aliquod bonum; non tamen semper in bonum eJus,
in quo est malum; sed quandoque ad bonurn alterius, vel etiam totius uni-
versi: sicut culpam tyrranorum ordinat in bonum Martyrum, et poenam
damnatorum ordinat ad gloriam justitiae suae.

AD SECUNDUM dicendum, quod Deus non delectatur in perditione homi-
num, quantum ad ipsam perditionem, sed ratione suae justitiae, vel propter
bonum, quod inde provenit.

AD TERTIUM dicendum, quod hoc quod Deus aliquorum excaecationem
ordinat in eorum salutem, misericordiae est: quod autem excaecatio aliorum
ordinetur ad eorum damnationem, justitiae est: quod autem misericordiam
quibusdam impendit, et non omnibus, non facit personarum acceptionem in
Deo, sicut in primo dictum est (q. 23. art. 5. (1613).

AD QUARTUM dicendum, quod mala culpae non sunt facienda, ut veniant
bona: sed mala poenae sunt inferenda propter bonum.

QUAESTIO Lxxx.

DE CAUSA PECCATI EX PARTE DIABOLI,
IN QUATUOR ARTICULOS DIVISA.

Deinde considerandum est de causa peccati ex parte diaboli.

Et circa hoc quaeruntur quatuor.

Primo. Utrum diabolus sit directe causa peccati.

Secundo. Utrum diabolus inducat ad peccandum, interius persuadendo.
Tertio. Utrum possit necessitatem peccandi inducere.

Quarto. Utrum onmia peccata ex diaboli suggestione proveniant.

