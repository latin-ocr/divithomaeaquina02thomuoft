158 QUAESUIO XVIII. ARTICULUS X.

AD SECUNDUM dicendum, quod circumstantia manens in ratione circum-
stantiae, cum habeat rationem accidentis, non dat speciem: sed inquantum
mutatur in principalem conditionem objecti, secundum hoc dat speciem.

AD TERTIUM dicendum, quod non omnis circumstantia constituit actum
moralem in aliqua specie boni, vel mali3 cum non quaelibet circumstantia
importet aliquam consonantiam, vel dissonantiam ad rationem; unde non
oportet, licet sint multae circumstantiae unius actus‘, quod unus actus sit in
pluribus speciebus. Licet etiam non sit inconveniens, quod unus actus mo-

ralis sit in pluribus speciebus moris etiam disparatis, ut dictum est (q. Ι. ανί.3. ’

ad 3. et art. 7. huj. q. ad L).

ARTICULUS XI. 1 14

UTRUM OMNIS CIRCUMSTANTIA AUGENS BONITATEM, VEL MALITIAM
CONSTITUAT ACTUM MORALEM IN SPECIE BONI, VEL MALI.

(Infr. q. 73. art. 7. corp.
et 4. Dist. 16. q. 3. art. Ι. q. 3. corp. et Mal. q. r. art. 7.).

AD UNDECIMUM sic proceditur. Videtur, quod omnis circumstantia perti-
nens ad bonitatem, vel malitiam det speciem actui: bonum enim, et malum
sunt differentiae specificae moralium actuum3 quod ergo facit differentiam in
’ bonitate, vel malitia moralis actus, facit differre secundum differentiam spe-
cificam, quod est differre secundum speciem: sed id, quod addit in bonitate.
vel malitia actus, facit differre secundum bonitatem, et malitiam3 ergo facit
differre secundum speciem; ergo omnis circumstantia addens in bonitate, vel
malitia actus, constituit speciem.

2. PRAETEREA. Aut circumstantia adveniens habet in se aliquam rationem
bonitatis, vel malitiae, aut non: si non, non potest addere in bonitate, vel
malitia actus: quia quod non est bonurn, non potest facere majus bonum;
et quod non est malum, non potest facere majus malum: si autem habet in
se rationem bonitatis, vel malitiae, ex hoc ipso habet quamdam speciem boni,
vel mali3 ergo omnis circumstantia augens bonitatem, vel malitiam constituit
novam speciem boni, vel mali.

3. PRAETEREA. Secundum Dion. 4. cap. de Div. Nom. (part. 4. a med.
lact. 22.), malum causatur ex singularibus defectibus: quaelibet autem circum·
stantia aggravans malitiam habet specialem defectum; ergo quaelibet circum-
stantia habet novam speciem peccati: et eadem ratione quaelibet augens bo-
nitatem videtur addere novam speciem boni: sicut quaelibet unitas addita
numero facit novam speciem numeri: bonum enim consistit innumero, pon-
dera, et mensuret.

SED CONTRA. Magis, ct minus non diversificant speciem: sed magis, et minus
est circumstantia addens in bonitate, vel malitia3 ergo non omnis circum-
stantia addens in bonitate, vel malitia, constituit actum moralem in specie
boni, vel mali.

Ruspoxosso dicendum, quod, sicut dictum est (art. praee), circumstantia
dat speciem boni, vel mali actui morali,inquantum respicit specialem ordinem
rationis: contingit autem quandoque, quod circumstantia non respicit ordinem
rationis in bono, vel malo, nisi praesupposita alia circumstantia, a qua actus
moralis habet speciem boni, vel mali: sicut tollere aliquid in magna quanti·

