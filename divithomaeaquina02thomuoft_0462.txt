458 QUAEsrto LXVI. ARTICULUS v.

intellectus, sicut et aliae scientiae3 ergo intellectus est maior virtus, quarn
sapientia.

SED CONTRA est, quod Philos. dicit in 6. Ethicor. (cap. 7. parum aprina),
quod sapientia est sicut caput inter virtutes intellectuales.

Rrspoxnro dicendum, quod, sicut dictum est (art. Ι. huj. φ), magnitudo
virtutis secundum suam speciem consideratur ex objecto: objectum autem
sapientiae praecellit inter objecta omnium virtutum intellectualium: consi-
derat enim causam altissimam, quae Deus est, ut dicitur in princ. Metaph.
(cap. r. et 2.): et quia per causam judicatur de effectu, et per causam supe-
riorem de causis inferioribus, inde est quod sapientia habet judicium de om-
nibus aliis virtutibus intellectualibus, et ejus est ordinare omnes; etipsa est
quasi architectonica respectu omnium.

AD PRIMUM ergo dicendum, quod curn prudentia sit circa res humanas, sa-
pientia vero circa causam altissimam, impossibile est, quod prudentia sit major
virtus, quarn sapientia, nisi, ut dicitur in 6. Ethic. (cap. 7.parum a princ), maxi-
mum eorum, quae sunt in mundo, esset homo. Unde dicendum est, sicut in
eodem libro dicitur (ibid), quod prudentia non imperat ipsi sapientiae, sed
potius e converso: quia spiritualis judicat omnia, et ipse a nemine judicatur, ut
dicitur 1. ad Cor. 2.: non enirn prudentia habet se intromittere de altissimis,
quae considerat sapientia: sed imperat de his, quae ordinantur ad sapientiam;
scilicet, quomodo homines debeant ad sapientiam pervenire; unde in hoc est
prudentia, seu politica ministra sapientiae: introducit enim ad eam, prae-
parans ei viam, sicut ostiarius ad regem.

AD SECUNDUM dicendum, quod prudentia considerat ea, quibus perveni-
tur ad felicitatem: sed sapientia considerat ipsum objectum felicitatis, quod
est altissimum intelligibile: et si quidem esset perfecta consideratio sapien-
tiae respectu sui objecti, esset perfecta felicitas in actu sapientiae: sed quia
actus sapientiae in hac vita est imperfectus respectu principalis objecti, quod
est Deus, ideo actus sapientiae est quaedam inchoatio, seu participatio futu-
rae felicitatis: et sic propinquius se habet ad felicitatem, quam prudentia.

AD TERTIUM dicendum, quod sicut Phil. dicit in 1. de Anima (tex. 1.), una
notitia praefertur alteri, aut ex eo quod est nobiliorum, aut propter certitu-
dinem. Si igitur subjecta sint aequalia in bonitate, et nobilitate, illa quae est
certior, erit major virtus: sed illa quae est minus certa de altioribus, et ma-
joribus, praefertur ei, quae est magis certa de inferioribus rebus: unde Philos.
dicit in 2. de Coelo (lex. 60.); quod magnum est de rebus coelestibus ali-
quid posse cognoscere etiam debili, et topica ratione3 et in 1. de Partibus
animalium (cap. 5. circ. princ.) dicit, quod amabile est magis parvum aliquid
cognoscere de rebus nobilioribus, quam multa cognoscere de rebus ignobi-
lioribus; sapientia igitur, ad quam pertinet Dei cognitio, homini maxime in
statu hujus vitae non potest perfecte advenire, ut sit quasi ejus possessi03
sed hoc solius Dei est, ut dicitur in 1. Metaph. (cap. 2. post med.) .· sed tamen
illa modica cognitio, quae per sapientiam de Deo haberi potest, omni alii
cognitioni praefertur.

An QUARTUM dicendum, quod veritas, et cognitio principiorum indemon-
strabilium dependet ex ratione terminorum: cognito enim, quid est totum, et
quid est pars, statim cognoscitur, quod onina totum cst majus sua parte: co-
gnoscere autem rationem entis, et non entis, et totius, et partis, et aliorum,
quae consequuntur ad ens, ex quibus sicut ex terminis constituuntur princi-
pia indemonstrabilia, pertinet ad sapientiam: quia ens commune est proprius

