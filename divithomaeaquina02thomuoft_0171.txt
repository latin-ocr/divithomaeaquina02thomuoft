Qum-:sno X1x. ARTICULUS vn. 167

voluntatis dependet ex solo objecto: sed in his quae sunt ad finem, aliud est
objectum voluntatis, et aliud finis intentu53 ergo in talibus bonitas voluntatis
non dependet ab intentione finis.

2. PRAETEREA. Velle servare mandatum Dei pertinet ad voluntatem bonam:
sed hoc potest referri ad malum finem, scilicet ad finem inanis gloriae, vel
cupiditatis, dum aliquis vult obedire Deo propter temporalia consequenda,
ergo bonitas voluntatis non dependet ab intentione finis.

3. PRAETEREA. Bonum, et malum sicut diversificant voluntatem, ita diver-
sificant finem: sed malitia voluntatis non dependet a malitia finis intenti: qui
enim vult furari, ut det eleemosynam, voluntatem malam habet, licet in-
tendat finem bonum3 ergo etiam bonitas voluntatis non dependet a bonitate
finis intenti.

SED CONTRA est, quod August. dicit 9. Confes. (forte ex cap. 3. ubiintentio-
nem Verecundi baptismatis suscipiendi laudat, et addit: Retribues illi, Domine, cta),
quod intentio remuneratur a Deo: sed ex eo aliquid remuneratur a Deo,
quia est bonurn3 ergo bonitas voluntatis ex intentione finis dependet.

Responnno dicendum, quod intentio dupliciter se potest habere ad volun-
tatem. Uno modo, ut praecedens: alio modo, ut consequens [al. concomitans}
Praecedit quidem causaliter intentio voluntatem, quando aliquid volumus
propter intentionem alicujus finis: et tunc ordo ad finem consideratur ut ratio
quaedam bonitatis ipsius voliti: puta curn aliquis vult jejunare propter Deum:
habet enirn jejunium rationem boni ex hoc ipso, quod fit propter Deum;
unde cum bonitas voluntatis dependeat a bonitate voliti, ut supra dictum est
(art. 1. et 2. huj. q.), necesse est, quod dependeat ex intentione finis. Conse-
quitur autem intentio voluntatem, quando accedit voluntati praeexistenti: puta
si aliquis vellet aliquid facere, et postea referat illud in Deum : et tunc primae
voluntatis bonitas non dependet ex intentione sequenti, nisi quatenus reite-
ratur actus voluntatis cum sequenti intentione.

AD PR1MUM ergo dicendum, quod quando intentio est causa volendi, ordo
ad finem accipitur ut quaedam ratio bonitatis in objecto, ut dictum est (in
corp. art.).

AD SECUNDUM dicendum, quod voluntas non potest dici bona, si sit in·
tentio mala causa volendi3 qui enim vult dare eleemosynam propter inanem
gloriam consequendam, vult id, quod de se est bonum sub ratione mali; et
ideo, prout est volitum ab ipso, est malum ; unde voluntas ejus est mala: sed
si intentio sit consequens, tunc voluntas potuit esse bona: et per intentionem
sequentem non depravatur ille actus voluntatis, qui praecessit, sed actus vo-
luntatis, qui iteratur.

AD TERTmM dicendum, quod, sicut jam dictum est (art. praec. ad 1.)‚ ma-
lum contingit ex singularibus defectibus: bonum autem ex tota, et integra
causa; unde, sive voluntas sit ejus, quod est secundum se malurn, et sub ra-
tione boni, sive sit boni sub ratione mali, semper voluntas erit mala: sed ad
hoc quod sit voluntas bona, requiritur, quod sit boni sub ratione boni, idest
quod velit bonum, et propter bonum.

