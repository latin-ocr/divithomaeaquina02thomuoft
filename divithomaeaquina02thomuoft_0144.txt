140 QUAESTIO XVII. ARTICULUS V.

inconveniens, quod procedatur in infinitum3 non ergo actus voluntatis im-
peratur.

SED CONTRA. Omne quod est in potestate nostra, subjacet imperio no-
stro: sed actus voluntatis sunt maxime in potestate nostra: nam omnes actus
nostri intantum dicuntur in potestate nostra esse, inquantum voluntarii sunt;
ergo actus voluntatis imperantur a nobis.

RESPONDEO dicendum, quod, sicut dictum est (art. I. huj. q.), imperium
nihil aliud est, quam actus rationis ordinantis cum quadam motione ad aliquid
agendum: manifestum est autem, quod ratio potest ordinare de actu volun—
tatis: sicut enim potest judicare, quod bonum sit aliquid velle, ita potest or-
dinare imperando, quod homo velitg ex quo patet, quod actus voluntatis
potest esse imperatus.

AD PRIMUM ergo dicendum, quod, sicut Aug. ibidem dicit, animus, quando
perfecte imperat sibi ut velit, tunc jam vult: sed quod aliquando imperet, et
non velit, hoc contingit ex hoc, quod non perfecte imperat3 imperfectum
autem imperium contingit ex hoc, quod ratio ex diversis partibus movetur
ad imperandum, vel non imperandum3 unde fluctuat inter duo, et non per-
fecte imperat.

AD SECUNDUM dicendum, quod sicut in membris corporalibus quodlibet
membrum operatur non sibi soli, sed toti corpori3 ut oculus videt toti cor-
pori: ita etiam est in potentiis animae: narn intellectus intelligit non solum
sibi, sed omnibus potentiis3 et voluntas vult non solum sibi, sed omnibus
potentiis: et ideo homo imperat sibi ipsi aetum voluntatis, inquantum est
intelligens, et volens.

AD TERTIUM dicendum, quod cum imperium sit actus rationis, ille actus
imperatur, qui rationi subditur: primus autem voluntatis actus ex rationis
ordinatione non est, sed ex instinctu naturae, aut superioris causae, ut supra
dictum est (q. 9. art. 4.); et ideo non oportet, quod in infinitum procedatur.

ARTICULUS VI. 100
UTRUM ACTus RATIONIS IMPERETUR.

(Part. Ι. q. 112. art. Ι. ad 1.).

An siszUM sic proceditur. Videtur, quod actus rationis non possit esse
imperatus: inconveniens enim videtur, quod aliquid imperet sibi ipsi: sed
ratio est, quae imperat, ut supra dictum est (art Ι. huj. q.); ergo rationis actus
non imperatur.

2. PRAETEREA. ld, quod est per essentiam, diversum est ab eo, quod est
per participationem: sed potentia, cujus actus imperatur a ratione, est ratio
per participationem, ut dicitur in 1. Etliic. (rap. 13. vers.fin.),· ergo illius po-
tentiae actus non imperatur, quae est ratio per essentiam.

3. PRAm-mm. Ille actus imperatur, qui est in potestate nostra: sed co-
gnoscere, et iudicare verum, quod est actus rationis, non est semper in po-
testate nostra3 non ergo actus rationis potest esse imperatus.

Suo CONTRA. Id, quod libero arbitrio agimus, nostro imperio agi potest:
sed actus rationis exercentur per liberum arbitrium: dicit enim Damasc.
(lib. 2. Orth. Fid. cup. 22), quod libero arbitrio homo exquirit, et scrutatur,
et judicat, et disponit3 ergo actus rationis possunt esse imperati.

