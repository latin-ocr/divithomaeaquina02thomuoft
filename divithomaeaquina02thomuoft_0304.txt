300 QUAESTIO XL. ARTICULUS VIII.

SED CONTRA est, quod dicitur 1. ad Cor. 9. quod qui arat, debet arare in
spe fructus percipiendi: et eadem ratio est in omnibus aliis.

RESPONDEO dicendum, quod spes per se habet, quod adjuvet operation-em in-
tendendo ipsam; et hoc ex duobus. Primo quidem ex ratione sui objecti, quod
est bonum arduum possibile: existimatio enim ardui excitat attentionem: exi-
stimatio vero possibilis non retardat conatum3 unde sequitur, quod homo
intense operetur propter spem. Secundo vero ex ratione sui effectus, spes
enim, ut supra dictum est (q. 32. art. 3.), causat delectationem, quae adjuvat
operationem, ut supra dictum est (q. 33. art. 4.)‚· unde spes operationem
adjuvat.

AD PRIMUM ergo dicendum, quod spes respicit bonum consequendum;
securitas autem respicit malum vitandum3 unde securitas magis videtur op-
poni timori, quam ad spem pertinere, et tamen securitas non causat negli—
gentiam, nisi inquantum diminuit existimationem ardui, in quo etiam dimi-
nuitur ratio spei: illa enim, in quibus homo nullum impedimentum timet,
quasi jam non reputantur ardua.

AD SECUNDUM dicendum, quod spes per se causat delectationem, sed per
accidens est, ut causet tristitiam, ut supra dictum est (q. 32. art. 3. ad 2.).

AD TERTHJM dicendum, quod desperatio in bello fit periculosa propter
aliquam spem adjunctam: illi enim, qui desperant de fuga, debilitantur in
fugiendo3 sed sperant mortem suam vindicare: et ideo ex hac spe acrius
pugnant, unde periculosi hostibus fiunt.

QUAESTIO XLI.

DE TIMORE SECUNDUM SE, IN QUATUOR ARTICULOS DIVISA.

Consequenter considerandum est primo de timore, ct secundum de audacia.
Circa timorem consideranda sunt quatuor: primo de ipso timore3 secundo
de objecto ejus; tertio de causa ipsius, quarto de effectu.

Circa primum quaeruntur quatuor.

Primo. Utrum timor sit passio animae.
Secundo. Utrum sit specialis passio.
Tertio. Utrum sit aliquis timor naturalis.
Quarto. De speciebus timoris.

ARTICULUS ⁴1. 231
UTRUM TIMOR SIT PASSIO ANIMAE.
(Iusr. ιιιἸ. 2. corp).

AD ΡκιΜυΜ sic proceditur. Videtur quod timor non sit passio animae:
dicit enim Damasc. in lib. 3. (Orth. Fid. cap. 23.) quod timor· cs! virtus secun-

