786 QUAESTIO ριν. ARTICULUS 111.

gelium divulgatum. Praecepta autem judicialia sunt quidem mortua, quia non
habent vim obligandi, non tamen sunt mortifera: quia si quis princeps ordi-
naret 'm regno suo illa judicialia observari, non peccaret: nisi forte hoc modo
observarentur, vel observari mandarentur, tamquam habentia vim obligandi
ex veteris legis institutione: talis enim intentio observandi esset mortifera:
et hujus differentiae ratio potest accipi ex praemissis (art. pram).- dictum est
enim, quod praecepta caeremonialia sunt figuralia primo, et per se, tamquam
instituta principaliter ad figuranda Christi mysteria ut futura, et ideo ipsa
observatio eorum praejudicat fidei veritati, secundum quam confitemur illa
mysteria jam esse completa: praecepta autem judicialia non sunt instituta ad
figurandum, sed ad disponendum statum illius populi, qui ordinabatur ad
Christum, et ideo, mutato statu illius populi, Christo jam veniente, judicialia
praecepta obligationem amiserunt: lex enim fuit paedagogus ducens ad Chri-
stum, ut dicitur ad Gal. 3. Quia tamen hujusmodi judicialia praecepta non
ordinantur ad figurandum, sed ad aliquid faciendum, ipsa eorum observatio
absolute non praejudicat fidei veritati: sed intentio observandi tamquam ex
obligatione legis praejudicat veritati fidei3 quia per hoc haberetur, quod status
prioris populi adhuc duraret,¹ et quod Christus nondum venisset.

AD PRIMUM ergo dicendum, quod justitia quidem perpetuo est obser-
vanda, sed determinatio eorum, quae sunt justa, secundum institutionem
humanam, vel divinam, oportet quod varietur secundum diversum hominum
statum.

AD SECUNDUM dicendum, quod praecepta judicialia ab hominibus insti-
tuta habent perpetuam obligationem, manente illo statu regiminis: sed si ci-
vitas, vel gens ad aliud regimen deveniat, oportet leges mutari, non enini
eaedem leges conveniunt in Democratia, quae est potestas populi, et in Oli-
garchia, quae est potestas divitum, ut patet per Philos. in sua Politica (lib. 3.
cap. 5. 6. at 9.) ; et ideo etiam mutato statu illius populi, oportuit praecepta
judicialia mutari.

AD TERT1UM dicendum, quod illa praecepta judicialia disponebant popu-
lum ad justitiam, et aequitatem, secundum quod conveniebat illi statui: sed
post Christum statum illius populi oportuit mutari, ut jam in Christo non esset
discretio Gentilis‚ et Judaei, sicut antea erat: et propter hoc oportuit etiam
praecepta judicialia mutari.

ARTICULUS IV. 559

UTRUM PRAECEPTA JUDICIALIA POSSINT HABERE
ALIQUAM CERTAM DIVISIONEM.

AD QUARTUMSic proceditur. Videtur, quod praecepta judicialia non possint
habere aliquam certam divisionem: praecepta enim judicialia ordinant homi-
nes ad invicem: scd ca, quae inter homines ordinari oportet, in usum corum
venientia, non cadunt sub certa distinctione, cum sint infinita3 crgo praecepta
judicialia non possunt habere certam distinctionem.

2. PRAETEREA. Praecepta judicialia sunt determinationes moralium: sed
moralia praecepta non videntur habere aliquam distinctionem, nisi secundum
quod reducuntur ad praecepta decalogi, ergo praecepta judicialia non habent
aliquam certam distinctionem.

