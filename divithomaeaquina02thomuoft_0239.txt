QUAESTIO XXXI. ARTICULUS ΙΙ. 235

ratione non habet successionem: non enirn est motuS, sed terminus motus,
vel mutationis, scilicet generationis ipsius: sed quia humanum esse subjacet
causis transmutabilibus, secundum hoc hominem essa est in tempore.

Sic igitur dicendum est, quod delectatio secundum se quidem non estin
’ tempore: est enim delectatio in bono jam adepto, quod est quasi terminus
Α motus. Sed si illud bonum adeptum transmutationi subjacet, erit delectatio
· per accidens in tempore: si autem sit om'nino intransmutabile, delectatio non
erit in tempore, nec per se, nec per accidens.

AD PRIMUM ergo dicendum, quod, sicut dicitur in 3. de Anima (tex. 28),
motus dupliciter dicitur: uno modo, qui est actus imperfecti, scilicet existentis in
potentia, inquantum hujusmodi .· et talis motus est successivus, et in tempore:
alius autem motus est actus perfecti, idest existentis in actu .· sicut intelligere,
sentire, velle, et hujusmodi, et etiam delectari: et hujusmodi motus non est
successivus, nec per se in ternpore.

An SECUNDUM dicendum, quod delectatio dicitur morosa, vel diuturna, se-
cundum quod per accidens est in tempore.

AD TERTIUM dicendum, quod aliae passiones, non habent pro objecto
bonum adeptum, sicut delectati0; unde plus habent de ratione motus imper-
fecti, quam delectatio; et per consequens magis delectationi convenit non
esse in tempore.

ARTICULUS 111. 176
UTRUM DELECTATIO DIFFERAT A GAUDIO.

(Insr. q. 35. art. 2. et 7. corp. et q. 41. art. 3. corp. et 3. Dist. 17. q. 41. art. 2. ad 3.
et 4. Dist. 49. q. 3. art. 3. q. ι. ad 3.).

AD TERTIUM sic proceditur. Videtur, quod gaudium sit omnino idem quod
delectatio: passiones enim animae differunt secundum objecta: sedidem est
objectum gaudii, et delectationis, scilicet bonum adeptum3 ergo gaudium est
omnino idem quod delectatio.

2. PRAETEREA. Unus motus non terminatur ad duos terminos: sed idem
est motus, qui terminatur ad gaudium, et delectationem, scilicet concupi-
scentia; ergo delectatio, et gaudium sunt omnino idem.

3. PRAETEREA. Si gaudium est aliud a delectatione, videtur, quod pari
ratione et laetitia, et exultatio, et jucunditas significent aliquid aliud a delecta-
tione: et sic erunt omnes diversae passiones, quod videtur esse falsum3 non
ergo gaudium differt a delectatione.

SED CONTRA est, quod in brutis animalibus non dicimus gaudium: sed in
eis dicimus delectationam; non ergo est idem gaudium, et delectatio.

stponmzo dicendum, quod gaudium, ut Avicenna dicit in libro suo de
Anima, est quaedam species delectationis. Est enim considerandum, quod
sicut sunt quaedam concupiscientiae naturales, quaedam autem non naturales,
sed consequuntur rationem, ut supra dictum est (q. praec. art. 3.); ita etiarn
delectationum quaedam sunt naturales, et quandam non naturales, quae sunt
cum ratione: vel sicut Damasc. (lib. 2. Orth. Fid. cap. 13. et 22.) et Greg.
Nyss. (vel Nemes. lib. dc Nat. Hom. cap. 18. in princ.) dicunt, voluptatum hae
sunt animae, illae corporis: quod in idem redit: delectamur enirn et in his,
quae naturaliter concupiscimus, ea adipiscentes, et in his, quae concupiscimus

