QUAESTIO inv. ARTICULUS 1. 439

pauperibus est perfectissima misericordia, vel liberalitas; ergo videtur, quod
non sit de ratione virtutis moralis esse in medio.

SED CONTRA est, quod Philos. dicit in 2. Ethic. (cap. 6. post med.) quod
virtus moralis est habitus electivus in medietate existens.

RESPONDEO dicendum, quod, sicut ex supradictis patet (q. 55. art. 3.), virtus
de sui ratione ordinat hominem ad bonum: moralis autem virtus proprie est
perfectiva appetitivae partis animae circa aliquam determinatam materiam3
mensura autern, et regula appetitivi motus circa appetibilia est ipsa ratio.
Bonum autem cujuslibet mensurati, et regulati consistit in hoc, quod confor-
metur suae regulae: sicut bonum in artificiatis est, ut sequatur regulam artis ε
malum autem per consequens in hujusmodi est per hoc, quod aliquid discor-
dat a sua regula, vel mensura: quod quidem contingit vel per hoc quod su-
perexcedit mensuram, vel per hoc quod deficit ab ea: sicut manifeste apparet
in omnibus regulatis, et mensuratis; et ideo patet, quod bonum virtutis mo-
ralis consistit in adaequatione ad mensuram rationis ε manifestum est autem,
quod inter excessum, et defectum medium est aequalitas, sive conformitas;
unde manifeste apparet, quod virtus moralis in medio consistit.

AD PRIMUM ergo dicendum, quod virtus moralis bonitatem habet ex re-
gula rationis: pro materia autem habet passiones, vel operationes; si ergo
comparetur virtus moralis ad rationem, sic secundum id quod rationis est,
habet rationem extremi unius, quod est conformitas: excessus vero, et defe-
ctus habet rationem alterius extremi, quod est difformitas: si vero conside-
retur virtus moralis secundum suam materiam, sic habet rationem medii,
inquantum passionem reducit ad regulam rationis; unde Philos. dicit in
2. Ethicor. (cap. 6.post med), quod virtus secundum substantiam medietas est,
inquantum regula virtutis ponitur circa propriam materiam: secundum opti-
mum autem, et bene est extremitas, scilicet secundum conformitatem rationis.

AD SECUNDUM dicendum, quod medium, et extrema considerantur in actio-
nibus, et passionibus secundum diversas circumstantia33 unde nihil prohibet
in aliqua virtute esse extremum secundum unam circumstantiam, quod tamen
est medium secundum alias circumstantias per conformitatem ad rationem:
et sic est in magnificentia, et magnanimitate: nam si consideretur quantitas
absoluta ejus, in quod tendit magnificus, et magnanimus, dicetur extranmm,
et maximum: sed si consideretur hoc ipsum per comparationem ad alias cir-
cumstantias, sic habet rationem medii: quia in hoc maximum tendunt hujus-
modi virtutes secundum regulam rationis, idest ubi oportet, et quando oportet,
et propter quod oportet: excessus autem, siin hoc maximum tendatur, quando
non oportet, vel ubi non oportet, vel propter quod non oportet: defectus
autem est, si non tendatur in hoc maximum, ubi oportet, et quando oportet;
et hoc est, quod Philosoph. dicit in 4. Ethic. (scip. 3. paulo a priua), quod
magnanimus est quidem magnitudine extremus, eo autem quod ut oportet,
medius.

AD TERTIUM dicendum, quod eadem ratio est de virginitate, et pauper-
tate, quae est de magnanimitate: abstinet enim virginitas ab omnibus venereis,
et paupertas ab omnibus divitiis propter quod oportet, et secundum quod
oportet, idest secundum mandatum Dei, et propter vitam aeternam: si autem
hoc fiat secundum quod non oportet, idest secundum aliquam superstitionem
illicitam, vel etiam propter inanem gloriam, erit superfluum: si autem non
fiat, quando oportet, vel secundum quod oportet, est vitium per defectum:
ut patet in transgredientibus votum virginitatis, vel paupertatis.

