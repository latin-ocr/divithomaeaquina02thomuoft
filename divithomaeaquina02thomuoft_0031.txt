 

QUAESTIO 1. ARTICULUS Vl. 27

cumque rei, etiamsi de ultimo fine actu non cogitetur: sicut non oportet, quod
qui vadit per viam, in quolibet passu cogitet de fine.

ARTICULUS VII.

x]

UTRUM SIT UNUS ULTIMUS FINIS OMNIUM HOMINUM.

(Supr. art. 5. corp. et r. Em. lect. 9. fin).

AD sm’TIMUM sic proceditur. Videtur, quod non omnium hominum sit
unus finis ultimus: maxime enim videtur ultimus finis esse hominis incom-
mutabile bonum: sed quidam avertuntur ab incommutabili bono peccando3
non ergo omnium hominurn unus est ultimus finis.

2. PRAETEREA. Secundum ultimum finem tota vita hominis regulatur; si
igitur esset unus ultimus finis omnium hominum, sequeretur, quod in homi-
nibus non essent diversa studia vivendi, quod patet esse falsum.

3. PRAETEREA. Finis est actionis terminus: actiones autem sunt singula-
rium: homines autem, etsi conveniant in natura speciei, tamen differunt se-
cundum ea, quae ad individua pertinent; non ergo omnium hominum est
unus ultimus finis.

SED CONTRA est, quod August. dicit 13. de Trinit. (cap. 4. in princ.) quod,
omnes homines conveniunt in appetendo ultimum finem, qui est beatitudo.

RESPONDEO dicendum, quod de ultimo fine possumus loqui dupliciter.
Uno modo secundum rationem ultimi finis ε’ alio modo secundum id, in quo
finis ultimi ratio invenitur. Quantum igitur ad rationem ultimi finis, omnes
conveniunt in appetitu finis ultimi: quia omnes appetunt suam perfectionem
adimpleri3 quae est ratio ultimi finis, ut dictum est (art.5. lmj. q.): sed quan-
tum ad id, in quo ista ratio invenitur, non omnes homines conveniunt in
ultimo fine. Nam quidam appetunt divitias, tamquam consummatum bonum;
quidam vero voluptatem3 qnidam. vero quodcumque aliud: sicut et omni gu-
stui delectabile est dulce: sed quibusdam maxime delectabilis est dulcedo
yini, quibusdam dulcedo mellis, aut alicujus talium. Illud tamen dulce oportet
simpliciter esse melius delectabile, in quo maxime delectatur, qui habet opti-
mum gustum3 et similiter illud bonum oportet esse completissimum3 quod
tamquam ultimum finem appetit habens affectum bene dispositum.

AD PRIMUM ergo dicendum, quod illi, qui peccant, avertuntur ab eo, in
quo vere invenitur ratio ultimi finis: non autem ab ipsa ultimi finis inten-
tione, quam quaerunt falso in aliis rebus.

AD SECUNDUM dicendum, quod diversa studia vivendi contingunt in homi-
nibus propter diversas res, in quibus quaeritur ratio summi boni.

AD TER'HUM dicendum, quod etsi actiones sint singularium; tamen pri-
mum principium agendi in eis est natura, quae tendit ad unum, ut dictum
est (art. 5. huj. q.).

