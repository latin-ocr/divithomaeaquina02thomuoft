QUAESTIO XXXI. ARTICULUS Ι. 233

Circa primum quaeruntur octo.

Primo. Utrum delectatio sit passio.

Secundo. Utrum sit in tempore.

Tertio. Utrum differat a gaudio.

Quarto. Utrum sit in appetitu intellectivo.

Quinto. De comparatione delectationum superioris appetitus ad delecta-
tionem inferioris.

Sexto. De comparatione delectationum sensitivarum ad invicem.

Septimo. Utrum sit aliqua delectatio non naturalis.

Octavo. Utrum delectatio possit esse contraria delectationi.

ARTICULUS I. 174
UTRUM DELECTATIO SIT PASSIO.

(Insr. art. 4. ad 2. et art. 5. corp. fin. et 4. Disl. 49. q. 3. art. ι. q. 1.).

AD PRIMUM sic proceditur. Videtur, quod delectatio non sit passio: Da-
mascenus enimin 2. lib. (Orth. Fid. cap. 22.) distinguit operationem a passione,
dicens, quod operatio est motus, qui est secundum naturam: passio vero est
motus contra naturam: sed delectatio est operatio, ut Philosoph. dicit in 7.
Eth. (cap. 12. et 13.) et in 10. (cap. 4.) ,· ergo delectatio non est passio.

2. PRAETEREA. Pati est moveri, ut dicitur in 3. Physic. (tex. 19. et 2. de Anim.
tex. 54.): sed delectatio non consistit in moveri, sed in motum esse: causatur
'enim delectatio ex bono jam adepto; ergo delectatio non est passio.

3. PRAETEREA. Delectatio consistit in quadam perfectione delectati: per-
ficit enirn operationem, ut dicitur in 10. Eth. (cap. 4. post med.): sed perfici
non est pati, vel alterari, ut dicitur in 7. Physicor. (tex.16.) et in 2. de Anima
(tex. 58.); ergo delectatio non est passio.

SED CONTRA est, quod Aug. in 10. et 14. de Civ. Dei (cap. 6. et 8. sed
in lib. 10. non occurrit), ponit delectationem, sive gaudium, vel laetitiam inter
alias passiones animae.

RESPONDEO dicendum, quod motus appetitus sensitivi proprie passio no-
minatur, sicut supra dictum est (q. 22. art. 3.) .· affectio autem quaecumque
ex apprehensione sensitiva procedens est motus appetitus sensitivi: hoc autem
necesse est competere delectationi: nam sicut Philos. dicit in 1. Rhetor.
(cap. 11.inprinc.), delectatio est quidam motus animae, et constitutio simul
tota, et sensibilis in naturam existentem.

Ad cujus intellectum considerandum est, quod sicut contingit in rebus
naturalibus aliqua consequi suas perfectiones naturales; ita hoc contingit in
animalibus, et quamvis moveri ad perfectionem non sit totum simul; tamen
consequi naturalem perfectionem est totum simul. Haec autem est differentia
inter animalia, et alias res naturales, quod aliae res naturales, quando con-
stituuntur in id, quod convenit eis secundum naturam, hoc non sentiunt; sed
animalia hoc sentiunt, et ex isto sensu causatur quidam motus animae in
appetitu sensitivo, et iste motus est delectatio; per hoc ergo quod dicitur,
quod delectatio est motus animae, ponitur in genere: per hoc autem quod di-
citur constitutio in existentem naturam, idest in id quod existit in natura rei,
ponitur causa delectationis, scilicet praesentia connaturalis-boni: per hoc

