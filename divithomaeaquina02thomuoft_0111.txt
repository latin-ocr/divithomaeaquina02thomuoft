QUAESTIO XI. ARTICULUS 111. 107

SED CONTRA est, -quod August. dicit 10. de Trin. (cap. 11.), quod non
fruitur, si quis id, quod in facultatem voluntatis assumit, propter aliud appetit:
sed solum ultimus finis est, qui non propter aliud appetitur; ergo solius ultimi
finis est fruitio.

RESPONDEO dicendum, quod, sicut dictum est (uri. 1. huj. q), ad rationem
fructus duo pertinent: scilicet quod sit ultimum, et quod appetitum quietet qua-
dam dulcedine, vel delectatione. Ultimum autem est simpliciter, et secundum
quid,· simpliciter quidem, quod ad aliud non refertur: sed secundum quid, quod
est aliquorum ultimum. Quod ergo est simpliciter ultimum, in quo aliquis
delectatur, sicut in ultimo fine, hoc proprie dicitur fructus, et eo proprie
dicitur aliquis frui: quod autem in seipso non est delectabile, sed tantum
appetitur in ordine ad aliud, sicut potio amara ad sanitatem, nullo modo
fructus dici potest: quod autem in se habet quamdam delectationem, ad
quam quaedam praecedentia referuntur, potest quidem aliquo modo dici
fructus, sed non proprie, et secundum completam rationem fructus eo dici-
mur frui, unde August. in 10. de Trin. (cap. ιο. ante trud.) dicit, quod fruimur
cognitis, in quibus voluntas delectata conquiescit: non autem quescit simpli-
citer, nisi in ultim03 quia quamdiu aliquid expectatur, motus voluntatis re-
manet in suspenso, licet jam ad aliquid pervenerit: sicut in motu locali licet
illud, quod est medium in magnitudine, sit principium, et finis3 non tamen
accipitur ut finis in actu, nisi quando in eo quiescitur.

At> 'ramum ergo dicendum, quod, sicut August. dicit in 1. de Doctr.
Christ. (cap. 33. post. med), si dixisset: Te fruar, et non addidisset: In Domino,
videretur finem delectationis in eo posuisse: sed quia addit: In Domino, in
Domino se posuisse finem, atque eo se frui significavit3 ut sic fratre se frui
dixerit, non tamquam termino, sed tamquam medio.

AD SECUNDUM dicendum, quod fructus aliter comparatur ad arborem pro-
ducentem, et aliter ad hominem fruentem: ad arborem, quidem producentem
comparatur, ut effectus ad causam: ad fruentem autem, sicut ultimum expe-
ctatum, et delectans: dicuntur igitur ea, quae enumerat ibi Apostolus, fructus,
quia sunt effectus quidam Spiritus Sancti, in nobis (unde et fructus Spiritus
dicuntur) non autem ita quod eis fruamur, tamquam ultimo fine. Vel aliter
dicendum, quod dicuntur fructus secundum Ambrosium (ut citatur in ι. Sunt.
d. 1. ct habetur in Gloss. interl. ad Gal. 5. sup. illud: Fruclus autem Spiritus), quia
propter separanda sunt: non quidem, ita quod ad beatitudinem non referantur3
sed quia in seipsis habent unde nobis placere debeant.

AD TERTnJM dicendum, quod, sicut supra dictum est (q. r. art. 8. et q. 2.
art. 7.)‚ finis dicitur dupliciter. Uno modo ipsa res: ulio modo adeptio rei, quae
quidem non sunt duo fines, sed unus finis in se consideratus, et alteri appli-
catus. Deus igitur est ultimus finis, sicut res, quac ultimo quaeritur3 fruitio
autern, sicut adeptio hujus ultimi finis: sicut igitur non est alius finis Deus,
et fruitio Dei3 ita eadem ratio fruitionis est, qua fruimur Deo, et qua fruimur
divina fruitione: et eadem ratio est de beatitudine creata, quae in fruitione
consistit.

ARTICULUS 1v. ⁶9
UTRUM FRUITIO SIT SOLUM FINIS HABITI.

AD QUARTUM sic proceditur. Videtur, quod fruitio non sit nisi finis habiti :
dicit August. 10. de Trin. (cap. 11. anta med), quod frui est cum gaudio uti,

