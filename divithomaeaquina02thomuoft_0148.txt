144 QUAESTIO XVII. ARTICULUS IX.

ARTICULUS IX. 103
UTRUM ACTUS EXTERIORUM MEMBRORUM IMPERENTUR.

(Part. 1. q. 81. art. 3. ad 2. et 2-2, q. 168. art. 1. corp.
et 2. Dist. 10. q. ι. art. 2. ad 3. et Vari. q. 15. art. 4. ad 5. art. 5. ad 14.
et Mal. q. 7. art. 2. ad 15).

AD NONUM sic proceditur. Videtur, quod membra corporis non obediant
rationi quantum ad actus suos: constat enim quod membra corporis magis
distant a ratione, quam vires animae vegetabilis: sed vire's animae vegeta-
bilis non obediunt rationi, ut dictum est (art. praec.); ergo multo minus
membra corporis.

2. PRAETEREA. Cor est principium motus animalis: sed motus cordis non
subditur imperio rationis: dicit enirn Gregorius Nyssenus (vel Nemes. lib. de
Nat. Hom. cap. 22), quod pulsativum non est persuasibile ratione3 ergo motus
membrorum corporalium non subjacet imperio rationis.

3. PRAETEREA. August. dicit 14. de Civ. Dei (cap. 16. a med), quod motus
membrorum genitalium aliquando importunus est nullo poscente3 aliquando
autem destituit inhiantem3 et cum in animo concupiscentia ferveat, friget in
corpore; ergo motus membrorum non obediunt rationi.

SED CONTRA est, quod August. dicit 8. Confess. (cap. 9. parum a princ),
imperat animus, ut moveatur manus, et tanta est facilitas, ut vix a servitio
discernatur imperium.

RESPONDEO dicendum, quod membra corporis sunt organa quaedam po-
tentiarum animae3 unde eo modo, quo potentiae animae se habent ad hoc,
quod obediant rationi, hoc modo se habent etiam corporis membra: quia
igitur vires sensitivae subduntur imperio rationis, non autern vires naturales,
ideo omnes motus membrorum, quae moventur a potentiis sensitivis, sub-
duntur imperio rationis: motus autem membrorum, qui consequuntur vires
naturales, non subduntur imperio rationis.

AD PRIMUM ergo dicendum, quod membra non movent seipsa, sed mo-
ventur per potentias animae3 quarum quaedam sunt rationi viciniores, quam
vires animae vegetabilis.

AD SECUNDUM dicendum, quod in his, quae ad intellectum, et voluntatem
pertinent, primum invenitur id, quod est secundum naturam, ex quo alia de-
rivantur3 ut a cognitione principiorum naturaliter notorum cognitio conclu-
sionum, et a voluntate finis naturaliter desiderati derivatur electio eorum,
quae sunt ad fine1n3 ita etiam in corporalibus motibus principium est sc-
,cundum naturam. Principium autem corporalis motus est a motu cordis;
unde motus cordis secundum naturam est, et non secundum voluntatem:
consequitur enim, sicut per se accidens, vitam, quae est ex unione corporis,
et animae: sicut motus gravium, et levium consequitur formam substantialem
ipsorum3 unde et a generant: moveri dicuutur, secundum Philos. in 8. Physic.
(tax. 29. et serp), et propter hoc motus iste ‘vitulis dicitur3 unde Greg. Nyssen.
dicit (loc. cit. in arg), quod sicut generativum, et nutritivum non obedit ra-
tioni, ita uec pulsativum, quod est vitale. l‘ulsativum autem appellat motum
cordis, qui manifestatur per venas pulsatiles.

