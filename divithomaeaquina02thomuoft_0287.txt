 

QUAESTIO XXXVII. ARTICULUS IV. 283

quod cupitur: ipsa etiam tristitia quandoque rationem aufert3 sicut patet in
his, qui propter dolorem in melancholiam, vel in maniam incidunt.

QUAESTIO XXXVIII.

DE REMEDIIS TRISTITIAE, SEU DOLORIS,
IN QUINQUE ARTICULOS DIVISA.

Deinde considerandum est de remediis doloris, seu tristitiae.

Et circa hoc quaeruntur quinque.

Primo. Utrum dolor, vel tristitia mitigetur per quamlibet delectationem.
Secundo. Utrum mitigetur per fletum.

Tertio. Utrum per compassionem amicorum.

Quarto. Utrum per contemplationem veritatis.

Quinto. Utrum per somnum, et balnea.

ARTICULUS I. 214

UTRUM DOLOR, VEL TRISTITIA MITIGETUR
PER QUAMLIBET DELECTATIONEM.

(Supr. q. 35. art. 4. ad 2. et3. et infr. art. 4. corp. et art. 5. per tot. et q. 48. art. I. et3.
q. 46. art. 8. ad 2. et 1. Cor. 7.).

AD PRIMUM sic proceditur. Videtur, quod non quaelibet delectatio mitiget
quemlibet dolorem, seu tristitiam: non enim delectatio tristitiam mitigat, nisi
inquantum ei contrariatur: medicinae enim fiunt per contraria, ut dicitur in
2. Ethicor. (cap. 3.) .· sed non quaelibet delectatio contrariatur cuilibet tristi—
tiae, ut supra dictum est (q.35. art. 4.),· ergo non quaelibet delectatio mitigat
quamlibet tristitiam.

2. PRAETEREA. Illud, quod causat tristitiam, non mitigat tristitiam: sed
aliquae delectationes causant tristitiam: quia, ut dicitur in 9. Ethic. (cap. 4.
cir. fin.), malus tristatur, quoniam delectatus ατη· non ergo omnis delectatio mi-
tigat tristitiam. ,

3. PRAETEREA. Aug. dicit in 4. Confes. (cap. 7. in fin.) quod ipse fugit de
patria, in qua conversari solitus erat cum amico jam mortuo: minus enini
eum quaerebant oculi ejus, ubi eum videre non solebant. Ex quo accipi potest,
quod illa, in quibus nobis amici mortui, vel absentes communicaverunt, ef-
ficiuntur nobis de eorum morte, vel absentia dolentibus onerosa: sed maxime
communicaverunt nobis in delectationibu33 ergo ipsae delectationes efficiuntur
nobis dolentibus onerosae: non ergo quaelibet delectatio mitigat quamlibet
tristitiam.

SED CONTRA est, quod Phil. dicit in 7. Eth. (cap. ult.) quod expellit de-
lectatio tristitiam, et quae contraria, et quae contingens (idest, quaelibet), si
sit fortis.

