1

QUAESTIO XXI. ARTICULUS ΙΙΙ. 183

2. PRAETEREA. Nullus meretur poenam, vel praemium ex hoc quod di-
sponit, ut vult, de eo cujus est dominus: sicut si homo destruat rem suam,
non punitur, sicut si destrueret rem alterius: sed homo est dominus suorum
actuum3 ergo ex hoc quod bene, vel male disponit de suo actu, non meretur
poenam, vel praemium.

3. PRAETEREA. Ex hoc quod aliquis sib-1 ipsi acquirit bonum, non meretur
ut ei bene fiat ab alio: et eadem ratio est de malis: sed ipse actus bonus est
quoddam bonum, et perfectio agentis3 actus autem inordinatus cst quoddam
malum ipsius3 non ergo ex hoc quod homo facit malum actum, vel bonum,
meretur, vel demeretur.

SED CONTRA est, quod dicitur Isa. 3.: Dicite justo, quoniam bane, quoniam
fructum adinventionum suarum comedet. Vae impio in malum: ratribuitio enim
manuum ejus fiet ei.

RESPONDEO dicendum, quod meritum, et demeritum dicuntur in ordine ad
retributionem, quae fit secundum justitiam: retributio autem secundum justi-
tiam fit alicui ex eo, quod agit in profectum, vel nocumentum alterius. Est
autem considerandum, quod unusquisque in aliqua societate vivens est aliquo
modo pars, et membrum totius societatis3 quicumque ergo agit aliquid in
bonurn, vel malum alicujus in societate existentis, hoc redundat in totam
societatem: sicut qui laedit manum, per consequens laedit hominem: cum
ergo aliquis agit in bonum, vel malum alterius singularis personae, cadit ibi
dupliciter ratio meriti, vel demeriti: uno modo, secundum quod debetur ei
retributio a singulari persona, quam juvat, vel offendit: alio modo, secundum
quod debetur ei retributio a toto collegio. Quando vero aliquis ordinat actum
suum directe in bonum, vel malum totius collegi, debetur ei retributio, primo
quidem, et principaliter a toto collegio, secundario vero ab omnibus collegii
partibus. Cum vero aliquis agit, quod in bonum proprium, vel malum vergit,
etiam debetur ei retributio, inquantum etiam hoc vergit in commune, secundum
quod ipse est pars collegii3 licet non debeatur [al. licet debeatur] ei retributio,
inquantum est bonurn, vel malum singularis personae, quae est eadem agenti,
nisi forte a seipso, secundum quamdam similitudinem, prout est justitia ho-
minis ad seipsum. Sic igitur patet, quod actus bonus, vel malus habet rationem
laudabilis, vel culpabilis, secundum quod est in potestate voluntatis: rationem
vero rectitudinis, et peccati, secundum ordinem ad finem: rationem vero
meriti, et demeriti, secundum retributionem justitiae ad alterum.

AD PR1MUM ergo dicendum, quod quandoque actus hominis boni, vel mali,
licet non ordinentur ad bonum, vel malum alterius singularis personae, tamen
ordinantur ad bonum, vel ad malum alterius, quod est ipsa communitas.

AD SECUNDUM dicendum, quod homo, qui habet dominium sui actus, ipse
etiam, inquantum est alterius, scilicet communitatis, cujus est pars, meretur
aliquid, vel demeretur3 inquantum actus suos bene, vel male disponit; sicut
etiam si alia sua, de quibus communitati servire debet, bene, vel male di-
spensat.

AD TERTIUM dicendum, quod hoc ipsum bonum, velmalum, quod aliquis
sibi facit per suum actum, redundat in communitatem, ut dictum est (in
corp. art.).

