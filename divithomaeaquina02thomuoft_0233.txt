QUAESTIO XXX. ARTICULUS Ι. 229

bilis secundum sensum, quod proprie est concupiscere, pertinet ad vim con-
cupiscibilem.

ARthutus Π. 171
UTRUM CONCUPISCENTIA SIT PASSIO SPECIALIS.

(3. Dist. 26. q. ι. art. 3. corp).

AD SECUNDUM sic proceditur. Videtur, quod concupiscentia non sit passio
specialis potentiae concupiscibilis: passiones enirn distinguuntur secundum
objecta: sed obJectum concupiscibilis est delectabile secundum sensum; quod
etiarn est objectum concupiscentiae, secundum Philosophum in 1. Rhet.
(cap. Π. parum a princ.); ergo concupiscentia non est passio specialis in con-
cupiscibili.

2. PRAETEREA. Augustinus dicit in lib. 83. QQ. (q. 33. cir. med.) quod cu-
piditas est amor rerum transeuntium ; et sic ab amore non distinguitur: omnes
autem passiones speciales ab invicem distinguuntur3 ergo concupiscentia non
est passio specialis in concupiscibili.

3. PRAETEREA. Cuilibet passioni concupiscibilis opponitur aliqua passio
specialis in concupiscibili, ut supra dictum est (q. 23. art. 2.): sed concupi-
scentiae non opponitur aliqua passio specialis in concupiscibili: dicit enim
Damasc. (lib. 2. Orth. Fid. cap. 12. in fin), quod expectatum bonum concu-
piscentiam constituit, praesens vero laetitiam: similiter expectatum malum
timorem, praesens vero tristitiam: ex quo videtur, quod sicut tristitia con-
trariatur laetitiae, ita timor contrariatur concupiscentiae: timor autem non
est in concupiscibili, sed in irascibili; non ergo concupiscentia est specialis
passio in concupiscibili.

SED CONTRA est, quod concupiscentia causatur ab amore, et tendit in
delectationem, quae sunt passiones concupiscibilis: et sic distinguitur ab aliis
passionibus concupiscibilis, tamquam passio specialis.

RESPONDEO dicendum quod, sicut dictum est (q. 23. art. 1.), bonum de-
lectabile secundum sensum est communiter objectum concupiscibilis; unde
secundum ejus differentias diversae passiones concupiscibilis distinguuntur.
Diversitas autem objecti potest attendi, vel secundum naturam ipsius objecti,
vel secundum diversitatem in virtute agendi: diversitas quidem objecti activi,
quae est secundum rei naturam, facit materialem differentiam passionum:
sed diversitas, quae est secundum virtutem activam, facit formalem diffe-
rentiam passionum, secundum quarn passiones specie differunt.

Est autem alia ratio virtutis motivae ipsius finis, vel boni, secundum quod
est realiter praesens, et secundum quod est absens: nam secundum quod est
praesen3‚ facit in seipso quiescere: secundum autem quod est absens, facit
ad seipsum moveri3 unde ipsum delectabile secundum sensum, inquantum
appetitum sibi adaptat quodammodo, et conformat, causat amorem ι inquan-
tum vero absens attrahit ad seipsum, causat concupiscentiam: inquantum
vero praesens quietat in seipso, causat delectationem. Sic ergo concupi-
scentia est passio differens specie et ab amore, et a delectatione: sed con-
cupiscere hoc delectabile, vel illud facit concupiscentias diversas numero.

AD PRIMUM ergo dicendum, quod bonum delectabile non est absolute
objectum concupiscentiae, sed sub ratione absentis: sicut et sensibile sub

S. 'raone Summa Theologica. Vol. 11. 16

