276 QUAESTIO XXXVI. ARTICULUS ΙΙ.

alia sicut unde est principium motus: sicut descensionis corporis gravis causa,
sicut finis, est locus deorsum: principium autem motus est inclinatio natu-
ralis, quae est ex gravitate: causa autem motus appetitivi per modum finis,
est ejus objectum, et sic supra dictum est (art. praec), quod causa doloris,
seu tristitiae est malum conjunctum. Causa autem sicut unde est principium
talis motus, est interior inclinatio appetitus: qui quidem per prius inclinatur
ad bonum, et ex consequenti ad repudiandum malum contrarium: et ideo
hujusmodi motus appetitivi primum principium est amor, qui est prima in-
clinatio appetitus ad bonum consequendum: secundum autem principium est
odium, quod est inclinatio prima appetitus ad malum fugiendum.

Sed quia concupiscentia, vel cupiditas est primus effectus amoris, quo
maxime delectamur, ut supra dictum est (q. 32. art. 6.) ,· ideo frequenter Aug.
cupiditatem, vel concupiscentiam pro amore ponit, ut supra dictum est (q. 30.
art. 2. ad 2. et loc. August. ibi cit.); et hoc modo concupiscentiam dicit esse
universalem causam doloris: sed ipsa concupiscentia secundum propriam ra-
tionem considerata est interdum causa doloris: omne enim, quod impedit
motum, ne perveniat ad terminum, est contrarium motui: illud autem, quod
est contrarium motui appetitus, est contristans: et sic per consequens concu-
piscentia fit causa tristitiae, inquantum de retardatione boni concupiti, vel
totali ablatione tristamur: universalis autem causa doloris esse non potest,
quia magis dolemus de subtractione bonorum praesentium, in quibus jam
delectamur, quam futurorum, quae concupiscimus.

AD PRIMUM ergo dicendum, quod inclinatio appetitus ad bonum conse-
quendum est causa inclinationis appetitus ad malum fugiendum, sicut dictum
est (in corp. art), et ex hoc contingit, quod motus appetitus, qui respiciunt
bonum, ponuntur causa motuum appetitus, qui respiciunt malum.

AD SECUNDUM dicendum, quod illud quod concupiscitur, etsi realiter sit
futurum, est tamen quodammodo praesens, inquantum speratur. Vel potest
dici, quod licet bonum concupitum sit futurum, tamen impedimentum prae-
sentialiter apponitur, quod dolorem causat.

AD TERTIUM dicendum, quod concupiscentia est delectabilis, quamdiu
manet spes adipiscendi, quod concupiscitur: sed, subtracta spe per impedi-
mentum appositum, concupiscentia dolorem causat.

ARTICULUS ΙΙΙ. 208
UTRUM APPETITUS UNITATIS SIT CAUSA DoLoms.

(3. Dist. 15. q. 2. art. 3. q. 1. corp.)

AD TERTIUM sic proceditur. Videtur, quod appetitus unitatis non sit causa
doloris: dicit enim Philos. in xo. Etliic. (sap. 3. in med.) quod hacc opinio,
quae posuit, repletionem esse causam delectationis, et incisionem causam tri—
stitiae, videtur esse sacta ex delectationibus, et tristitiis, quae sunt circa cibum:
sed non omnis delectatio, vel tristitia est hujusmodi; ergo appetitus unitatis
non est causa universalis doloris3 cuni repletio ad unitatem pertineat, incisio
vero multitudinem inducat.

2. PRAErEREA. Quaelibet separatio unitati opponitur: si crgo dolor cau-
saretur ex appetitu unitatis, nulla separatio esset delectabilis, quod patet· esse
salsum in separatione oninium superlluoruin.

