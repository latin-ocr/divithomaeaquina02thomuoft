60 QUAESTIO IV. ARTICULUS VIII.

SED CONTRA est, quod dicitur Sap. 7.: Venerunt mihi omnia bona pariter
[mn illa, scilicet curn divina sapientia, quae consistit in contemplatione Dei:
et sic ad beatitudinem nihil aliud requiritur.

RESPONDEO dicendum, quod si loquamur de felicitate praesentis vitae, sicut
Philosophus dicit in 9. Ethic. (cap. 9. et IL), felix indiget amicis, non quidem
propter utilitatem, cum sit sibi sufficiens; nec propter delectationem, quia
habet in seipso delectationem perfectam in operatione virtutis; sed propter
bonam operationem, ut scilicet eis benefaciat, et ut eos inspiciens benefacere
delectetur, et ut ab eis in benefaciendo juvetur. Indiget enim homo ad bene
operandum auxilio amicorum,‘ tarn in operibus vitae activae, quam in ope-
ribus vitae contemplativae.

Sed si loquamur de perfecta beatitudine, quae erit in patria, non requiri-
tur societas amicorum de necessitate ad beatitudinem quia homo habet to-
tam plenitudinem suae perfectionis in Deo ε sed ad bene esse beatitudinis facit
societas amicorum3 unde August. dicit 8. super Gen. ad lit. (cap. 25. post
muci), quod creatura spiritualis ad hoc quod sit beata, nonnisi intrinsecus adju-
vatur aeternitate, veritate‚ charitate creatoris: extrinsecus vero si adjuvari
dicenda est, fortasse hoc solo adjuvatur, quod se invicem vident, et de sua
societate gaudent.

AD PRIMUM ergo dicendum, quod gloria, quae est essentialis beatitudini,
est, quam habet homo non apud hominem, sed apud Deum.

AD SECUNDUM dicendum, quod verbum illud intelligitur, quando in eo
bono, quod habetur, non est plena sufficientia: quod in proposito dici non
potest: quia omnis boni sufficientiam habet homo in Deo.

AD TERTIUM dicendum, quod perfectio charitatis est essentialis beatitu-
dini quantum ad dilectionem Dei, non quantum ad dilectionem proximi: unde
si esset una sola anima fruens Deo, beata esset non habens proximum, quern
diligeret: sed, supposito proximo⁷ sequitur dilectio ejus ex perfecta dilectione
Dei: unde quasi concomitanter se habet amicitia ad perfectam beatitudinem.

QUAESTIO V.

DE ADEPTIONE BEATITUDINIS, IN OCTO ARTICULOS DIVISA.

Deinde considerandum est de ipsa adeptione beatitudinis.

Et circa hoc quaeruntur octo.

Primo. Utrum homo possit consequi beatitudinem.

Secundo. Utrum unus homo possit esse alio beatior.

Tertio. Utrum aliquis possit esse in hac vita beatus.

Quarto. Utrum beatitudo habita possit amitti.

Quinto. Utrum homo per sua naturalia possit acquirere beatitudinem.

Sexto. Utrum homo consequatur beatitudinem per actionem alicujus su-
perioris creaturae.

Septimo. Utrum requirantur opera hominis aliqua ad hoc, quod homo
beatitudinem consequatur a Deo.

Octavo. Utrum omnis homo appetat beatitudinem.

