 

QUAESTIO cn. AR‘r1cutus 111. 745

non offerebant animalia ante septimum diem: quia talia animalia erant quasi
abortiva, nondum plene consistentia propter teneritudinem.

AD οετΑνυΜ dicendum, quod triplex erat sacrificiorum genus. Quoddam
erat, quod totum comburebatur: et hoc dicebatur holocaustum, quasi totum
incensum‚· hujusmodi enim sacrificium offerebatur Deo specialiter ad reve-
rentiam majestatis ipsius, et amorem bonitatis ejus: et conveniebat perfectionis
statui in impletione consiliorum, et ideo totum comburebatur, ut sicut totum
animal resolutum in vaporem sursum ascendebat, ita etiam significaretur,
totum hominem, et omnia, quae ipsius sunt, Dei dominio esse subjecta, et ei
esse offerenda. Aliud autem erat sacrificium pro peccato, quod offerebatur Deo
ex necessitate remissionis peccati3 et conveniebat statui poenitentium in sa-
tisfactione peccatorum; quod dividebatur in duas partes: nam una pars ejus
comburebatur3 altera vero cedebat in usum sacerdotum, ad significandum
quod expiatio peccatorum fit a Deo per ministerium sacerdotum: nisi quando
offerebatur sacrificium pro peccato totius populi, vel specialiter pro peccato
sacerdotis: tunc enim totum comburebatur: non enim dobebant in usum sa-
cerdotum venire ea, quae pro peccato eorum offerebantur, ut nihil peccati in
eis remaneret; et quia hoc non esset satisfactio pro peccato: sienim cederet
in usum eorum, pro quorum peccatis offerebatur, idern esse videretur, ac si
non offerretur. Tertium vero sacrificium vocabatur hostia pacifica, quae offc-
rebatur Deo vel pro gratiarum actione, vel pro salute, et prosperitate offe-
rentium, ex debito beneficii vel accipiendi, vel accepti: et convenit statui
proficientium in impletione mandatorum: et ista dividebatur in tres partes:
nam una pars incendebatur ad honorem Dei; alia pars cedebat in usum sa-
cerdotum; tertia vero pars in usum offerentium, ad significandum quod salus
hominis procedit a Deo, dirigentibus ministris Dei, et cooperantibus ipsis
hominibus, qui salvantur: hoc autem generaliter observabatur, quod sanguis,
et adeps non veniebant neque in usum sacerdotum, neque in usum offeren-
tium: sed sanguis effundebatur ad crepidinem altaris in honorem Dei; adeps
vero adurebatur in igne; cujus ratio una quidem fuit ad excludendam idolo-
latriam: idololatrae enim bibebant de sanguine victimarum, et comedebant
adipes, secundum illud Deut. 32.: Da quorum victimis comedebant adipes, ct
bibebant vinum libaminum.- secunda ratio est ad informationem humanae vitae:
prohibebatur enim eis usus sanguinis ad hoc, quod horrerent humani san-
guinis effusionem3 unde dicitur Gen. 9.: Carnem cnm sanguim non comedetis:
sanguinem enim animarum vestrarum requiram: esus vero adipum prohibebatur
eis ad vitandam lascivia1n; unde dicitur Ezech. 34: Quod crassum crat, occi-
debatis. Tertia vero ratio est propter reverentiam divinam: quia sanguis est
maxime necessarius ad vitam, ratione cujus dicitur anima esse in sanguine:
adeps autem abundantiam nutrimenti demonstrat; et ideo, ut ostenderetur
quod a Deo nobis est et vita, et omnis bonorum sufficientia, ad honorem Dei
effundebatur sanguis, et adurebatur adeps. Quarta ratio est, quia per hoc
figurabatur effusio sanguinis Christi, et pinguedo charitatis ejus, per quam
ae obtulit Deo pro nobis: de hostiis autem pacificis in usum sacerdotis ce-
debat pectusculum ct ‹irrnus dexter, ad excludendum quamdam divinationis
speciem, quae vocatur spatulamantia: quia scilicet in spatulis animalium im-
molatorum divinabant, et similiter in osse pectoris; et ideo ista offerentibus
subtrahebantur. Per boc etiarn significabatur, quod sacerdoti erat necessaria
sapientia cordis ad instruendum populum, quod significabatur per pectus.
quod est tegumentum cordis; ct ctiam fortitudo ad sustentandum defectus,
quae significatur per armum dextrum.

