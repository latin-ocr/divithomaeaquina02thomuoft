126 QUAESTIO XIV. ARTICULUS VI. =

2. PRAETEREA. Sub inquisitione consilii cadit considerare, non solum quid
agendum sit‚sed etiam quomodo impedimenta tollantur: sed quaelibet humana
actio potest infinite impediri, et impedimentum tolli potest per aliquam ra-
tionem humanam3 ergo in infinitum remanet quaerere de impedimentis
tollendis.

3. PRAETEREA. Inquisitio scientiae demonstrativae non procedit in infini-
tum; quia est devenire in aliqua principia per se nota, quae omnimodam
certitudinem habent3 sed talis certitudo non potest inveniri in singularibus
contingentibus, quae sunt variabilia, et incerta3 ergo inquisitio consilii pro-
cedit in infinitum.

SED CONTRA. Nullus movetur ad id, ad quod impossibile est quod per-
veniat, ut dicitur in 1. de Coelo (tex. 58.): sed infinitum impossibile est tran-
sire, si igitur inquisitio consilii sit infinita, nullus consiliari inciperet, quod
patet esse falsum.

RESPONDEO dicendum, quod inquisitio consilii est finita in actu ex duplici
parte, scilicet ex parta principii, et ex parta termini: accipitur enirn in inqui-
sitione consilii duplat principium. Unum proprium ex ipso genere operabi-
- lium: et hoc est finis, de quo non est consilium, sed supponitur in consilio,
ut principium, ut dictum est (art. 2. huj. q). Aliud quasi ex alio genere as-
sumptum: sicut et in scientiis demonstrativis una scientia supponit aliqua ab
alia, de quibus non inquirit.

Hujusmodi autem principia, quae in inquisitione consilii supponuntur, sunt
quaecumque sunt per sensum accepta3 utpote quod hoc sit panis, vel fer-
rum: et quaecumque sunt per aliquam scientiam speculativam, vel practicam
in universali cognita; sicut quod moechari est a Deo prohibitum, et quod
homo non potest vivere, nisi nutriatur nutrimento convenienti: et de istis
non inquirit consiliator. Terminus autem inquisitionis est id, quod statim est
in potestate nostra, ut faciamus: sicut enim finis habet rationem principii3
ita id, quod agitur propter finem, habet rationem conclusionis: unde id, quod
primo agendum occurrit, habet rationem ultimae conclusionis, ad quam in-
quisitio terminatur. Nihil autem prohibet consilium potentia infinitum esse,
secundum quod in infinitum possunt aliqua occurrere consilio inquirenda.

AD PRIMUM ergo dicendum, quod singularia non sunt infinita actu, sed
in potentia. ι

AD SECUNDUM dicendum, quod licet humana actio possit impediri, non
tamen semper habet impedimentum paratum: et ideo non semper oportet
consiliari de impedimento tollendo.

AD TERTIUM dicendum, quod in singularibus contingentibus potest aliquid
accipi certum, etsi non simpliciter, tamen ut nunc, prout assumitur in ope-
ratione: Socratem enim sedere non est necessarium: sed eum sedere, dum
sedet, est necessarium3 et hoc per certitudinem accipi potest. ¹

