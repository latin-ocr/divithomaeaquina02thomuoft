QUAESTIO XXVIII. ARTICULUS VI. 221

omnia, quae agit homo, agit ex passione, sed quaedam agit ex electione, et
quaedam ex ignorantia, ut dicitur in 3. Ethic. (cap.5.); ergo non omnia, quae
homo agit, agit ex amore.

2. PRAETEREA. Appetitus est principium motus, et actionis in omnibus
animalibus, ut patet in 3. de Anima (tex. 48. et seq.); si igitur omnia, quae
quis agit, agit ex amore, aliae passiones appetitivae partis erunt superfluae.

3. PRAETEREA. Nihil causatur simul a contrariis causis: sed quaedam fiunt
ex odio; non ergo omnia sunt ex amore.

SED CONTRA est, quod Dion. dicit 4. cap. de Div. Nom. (lect. 9.) quod
propter amorem boni omnia agunt, quaecumque agunt.

REsponnzo dicendum, quod omne agens agit propter finem aliquem, ut
supra dictum est (q. r. art. 1. et 2.): finis autem est bonum desideratum, et
amatum unicuique3 unde manifestum est, quod omne agens, quodcumque
sit, agit quamcumque actionem ex aliquo amore.

AD PRIMUM ergo dicendum, quod objectio illa procedit de amore, qui est
passio in appetitu sensitivo existens: nos autem loquimur nunc de amore
communiter accepto, prout comprehendit sub se amorem intellectualem, ra-
tionalem, animalem, naturalem: sic enim Dion. loquitur de amore in 4. cap.
de Div. Nom. (lect. 12.).

AD SECUNDUM dicendum, quod ex amore, sicutjam dictum est (q. 25. art. 2. ),
causatur et desiderium, et tristitia, et delectatio, et per consequens omnes
aliae passiones; unde omnis actio, quae procedit ex quacumque passione, pro-
cedit etiam ex amore, sicut ex prima causa; unde non superfluunt aliae pas-
siones, quae sunt causae proximae.

AD Tl-:R‘rmM dicendum, quod odium etiarn ex amore causatur, sicut infra
dicetur (q. seq. art. 2.).

QUAESTIO XXIX.

DE ODIO, IN SEX ARTICULOS DIVISA.

Deinde considerandum est de odio.

Et circa hoc quaeruntur sex.

Primo. Utrum causa, et objectum odii sit malum.
Secundo. Utrum odium causetur ex amore.

Tertio. Utrum odium sit fortius, quarn amor.
Quarto. Utrum aliquis possit habere odio seipsum.
Quinto. Utrum aliquis possit habere odio veritatem.
Sexto. Utrum aliquid possit haberi odio in universali.

ARTICULUS I. 164

UTRUM CAUSA, ET OBJECTUM ODII SIT MALUM.
(Mal. q. 12. art. 4. corp).

AD PRIMUM sic proceditur. Videtur, quod objectum, et causa odii non sit
malurn: omne enim, quod est, inquantum hujusmodi, bonum est3 si igitur

