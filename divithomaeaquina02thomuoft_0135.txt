QUAESTIO XV. ARTICULUS 1V. 131

delectationem cogitationis pertinet ad rationem inferiorem, sicut ad ipsam
pertinet cogitare: et tamen de hoc ipso quod est cogitare, vel non cogitare, in-
quantum consideratur ut actio quaedam, habet judicium superior ratio: et
similiter de delectatione consequente: sed inquantum accipitur ut ad actionem
aliam ordinatum, sic pertinet ad inferiorem rationem. Quod enim ad aliud
ordinatur, ad inferiorem artem, vel potentiam pertinet, quam finis, ad quem
ordinatur, unde ars, quae est de fine, architae-Ionica, seu principalis vocatur.

AD SECUNDUM dicendum, quod quia actiones dicuntur voluntariae, ex hoc
quod eis consentimus, non oportet, quod consensus sit cujuslibet potentiae,
sed voluntatis, a qua dicitur voluntarium, quae est in ratione, sicut dictum
est (q. 6. art. 1.).

AD TERTIUM dicendum, quod ratio superior dicitur consentire, non solum
quia secundum rationes aeternas semper movet [al. movetur] ad agendum, scd

' etiam quia secundum rationes aeternas non dissentit.

QUAESTIO XVI.

DE USU, QUI EST ACTUS VOLUNTATIS,
IN COMPARATIONE EORUM, QUAE SUNT AD FINEM,
IN QUATUOR ARTICULOS DIVISA.

Deinde considerandum est de usu.

Et circa hoc quaeruntur quatuor.

Primo. Utrum uti sit actus voluntatis.

Secundo. Utrum conveniat brutis animalibus.

Tertio. Utrum sit tantum eorum quae sunt ad finem, vel etiam finis.
Quarto. De ordine usus ad electionem.

ARTICULus Ι. 91

UTRUM UTI SIT ACTUS VOLUNTATIS.
(1. Dist. 1. q. 1. art. 2.).

AD PRIMUM sic proceditur. Videtur, quod uti non sit actus voluntatis: dicit

ἵ ⁷„ enim August. in 1. de Doctr. Christ. (cap. 4. inprinc. et lib. 10. de Trin. cap. 10.
⁴ aprina), quod uti est id quod in usum venit, ad aliud obtinendum referre:

sed referre aliquid ad aliud est rationis, cujus est conferre, et ordinare3 ergo
uti est actus rationis, non ergo voluntatis.

2. PRAETEREA. Damasc. dicit (lib. 2. Orth. Fid. cap. 22), quod homo im-
petum facit ad operationem, et dicitur impetus: deinde utitur, et dicitur usus:
sed operatio pertinet ad potentiam executivam: actus autem voluntatis non
sequitur actum executivae potentiae, sed executio est ultimum3 ergo usus non
est actus voluntatis.

3. PRAETEREA. August. dicit in lib. 83. QQ. (q. 30. infin.): Omnia qnae
jacta sunt, in usum hominis sacta sunl: quia omnibus, utitur ratio, judicando ca,

