QUAESTIO LXVI. ARTICULUS V. 459

effectus causae altissimae, scilicet Dei; et ideo sapientia non solum utitur
principiis indemonstrabilibus, quorum est intellectus, concludendo ex eis,
sicut etiam aliae scientiae; sed etiam judicando de eis, et disputando contra
negantes; unde sequitur, quod sapientia sit major virtus, quam intellectus.

ARTICULUS VI. 349
UTRUM CHARITAS SIT MAXIMA INTER VIRTUTES THEOLOGICAS.

(2·2. q. 23. art. 6. et Quodl. 3ο. art. 4. et 3. Dist. 33. q. 2. ad 3.
et lib. 2. Contr. g. cap. 43. ad 13.
εἰ Virt. q. 2. art. 1. corp. fin. et ad 17. et art. 5. corp. et ad 4. et 1. Cor. 13. lect.3.).

AD SEXTUM sic proceditur. Videtur, quod charitas non sit maxima inter
virtutes theologicas: cum enim fides sit in intellectu, spes autem et charitas
in vi appetitiva, ut supra dictum est (q. 62. art. 3.)‚ videtur quod fides com-
paretur ad spem, et charitatem, sicut virtus intellectualis ad moralem: sed
virtus intellectualis est major morali, ut ex dictis patet (art. 3. huj. q.); ergo
fides est major spe, et charitate.

2. PRAETEREA. Quod se habet ex additione ad aliud, videtur esse majus
eo: sed spes, ut videtur, se habet ex additione ad charitatem: praesupponit
enim spes amorem, ut August. dicit in Enchirid. (cap. 8. versus fin.) : addit
enim quemdam motum protensionis in rem amatam, ergo spes est major
charitate.

3. PRAETEREA. Causa est potior effectu: sed fides, et spes sunt causa
charitatis : dicitur enim Matth. 1. in Glos. (interlin. super illud : Abraham gannit
Isaac)‚· quod fides genera! spem, et spes charitatem ‚· ergo fides, et spes sunt ma-
jores charitate.

SED CONTRA est, quod Apostolus dicit 1. ad Cor. 13.: Nunc autem ma-
nent fides, spes, charitas, tria haec ; major autem horum est charitas.

RESPONDEO dicendum, quod, sicut supra dictum est (art. r. et 3. huj. q),
magnitudo virtutis secundum suam speciem consideratur ex objecto: cum
autem tres virtutes theologicae respiciant Deum, sicut proprium objectum,
non potest una earum dici major altera ex hoc quod sit circa majus obje-
ctum, sed ex eo quod una se habeat propinquius ad objectum, quam alia3
et hoc modo charitas est major aliis: nam aliae important in sui ratione
quamdam distantiam ab objecto: est enirn fides de non visis3 spes autem de
non habitis: sed amor charitatis est de eo, quod jam habetur: est enim ama-
tum quodammodo in amante3et etiam amans per affectum trahitur ad unio-
nem amati, propter quod dicitur 1. Joan. 4.: Qui manet in charitate, in Deo
manet, et Deus in eo.

AD PR1MUM ergo dicendum, quod hoc modo non se habent [al. quod non
eodem modo se habent] fideS, et spes ad charitatem, sicut prudentia ad virtutem ,
moralem: et hoc propter duo. Primo quidem, quia virtutes theologicae habent
objectum, quod est supra animam humanam: sed prudentia, et virtutes mo-
rales sunt circa ea, quae sunt infra hominem: in his autem, quae sunt supra
hominem, nobilior est dilectio, quam cognitio: perficitur enim cognitio, se-
cundum quod cognita sunt in cognoscente; dilectio vero, secundum quod
diligens trahitur ad rem dilectam: id autem, quod est supra hominem, no—
bilius est in seipso, quam sit in homine3 quia unumquodque cst in altero per

