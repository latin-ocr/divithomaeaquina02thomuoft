386 QUAESTIO LVI. ARTICULUS 111.

temperatus: et eadem ratio est de similibus3 et quia virtus est, quae bonum
facit habentem, et opus ejus bonurn reddit, hujusmodi habitus simpliciter di-
cuntur virtutes, quia reddunt bonurn opus in actu, et simpliciter faciunt bonum
habentem. Primi vero habitus non simpliciter dicuntur virtutem quia non red-
dunt bonum opus, nisi in quadam facultate, nec simpliciter faciunt bonum
habentem3 non enim dicitur simpliciter aliquis homo bonus ex hoc, quod est
sciens, vel artifex, sed dicitur bonus solum secundum quid: puta bonus dramma-
ticus, aut bonus faber, et propter hoc plerumque scientia, et ars contra virtutem
dividitur3 quandoque autem virtutes dicuntur, ut patet in 6. Eth. (cap. 2. in
fin. ex sensu D. Thom.). Subjectum igitur habitus, qui secundum quid dicitur
virtus, potest esse intellectus non solum practicus, sed etiam intellectus
speculativus absque omni ordine ad voluntatem: sic enirn Philos. in 6. Ethic.
(cap. 3.) scientiam, sapientiam, et intellectum, et etiam artem ponit esse in-
tellectuales virtutes. Subiectum vero habitus, qui simpliciter dicitur virtus,
non potest esse nisi voluntas, vel aliqua potentia, secundum quod est mota
a voluntate3 cujus ratio est, quia voluntas movet omnes alias potentias, quae
aliqualiter sunt rationales, ad suos actus, ut supra habitum est (q. 9. art. 1.);
et ideo quod homo actu bene agat, contingit ex hoc, quod homo habet bonam
voluntatem3 unde virtus, quae bene facit agere in actu, non solum in facul-
tate, oportet quod vel sit in ipsa voluntate, vel in aliqua potentia, secundum
quod est a voluntate mota. Contingit autem intellectum a voluntate moveri,
sicut et alias potentias, considerat enim aliquis aliquid actu, eo quod vult3
et ideo intellectus, secundum quod habet ordinem ad voluntatem, potest
esse subjectum virtutis simpliciter dictae3 et hoc modo intellectus specula-
tivus, vel ratio est subjectum fidei: movetur enim intellectus ad assentiendum
iis, quae sunt fidei, ex irnperio voluntatis, nullus enim credit nisi volens:
intellectus vero practicus est subjectum prudentiae: cum enim prudentia sit
recta ratio agibilimn, requiritur ad prudentiam, quod homo se bene habeat
ad principia hujus rationis agendorum, quae sunt fines, ad quos bene se habet
homo per rectitudinem voluntatis, sicut ad principia speculabilium per natu-
rale lumen intellectus agentis, et ideo sicut subjectum scientiae, quae est
νιιίὶο recta speculabilium, est intellectus speculativus in ordine ad intellectum
agentem: ita subjectum prudentiae est intellectus practicus in ordine ad vo-
luntatem rectam.

AD PRIMUM ergo dicendum, quod verbum Augustini intelligendum est
de virtute simpliciter dicta, non quod omnis talis virtus sit simpliciter amor;
sed quia dependet aliqualiter ab amore, inquantum dependet a voluntate,
cujus prima affectio est amor, ut supra dictum est (q. 25. art. 2.).

AD SECUNDUM dicendum, quod bonum uniuscujusque est finis cjus; et
idco, cum verum sit finis intellectus, cognoscere verum est bonus actus intel-
lectus; unde habitus perficiens intellectum ad verum cognoscendum, vel in
speculativis, vel in practicis, dicitur virtus.

AD TERTIUM dicendum, quod ratio illa procedit de virtute simpliciter dicta.

