QUAESTIO XXVI. ARTICULUS 111. 209

quamdam passionem, praecipue secundum quod est in appetitu sensitivo:
dilectio autem praesupponit judicium rationis: magis autem in Deum homo
potest tendere per amorem passive quodammodo ab ipso Deo attractus,
quam ad hoc eum propria ratio possit ducere; quod pertinet ad rationem
.dilecti0nis‚ ut dictum est (in corp. art), et propter hoc divinius est arnor, quam
dilectio.

ARTICULUS iv. 153

UTRUM AMOR CONVENIENTER DIVIDATUR IN AMOREM AMICITIAE,
ET AMOREM CONCL'PISCENTIAE.

(Part. 1. q. 60. art.3. corp. et art. 4. ad 3. et Mal. q. Ι. art.5. corp. et Veri. q. 4. art.3.
et Dionys. 4. lib. 9. et 10. et Joan. 15. lect. 4.).

An QUARTUM sic proceditur. Videtur, quod amor inconvenienter dividatur
in amorem amicitiae, et concupiscentiae: amor enim est passio, amicitia vero

· est habitus, ut dicit Philos. in 8. Eth. (cap. 5. a med.) .· sed habitus non potest

esse pars divisiva passionis; ergo amor inconvenienter dividitur per amorem
. concupiscentiae, et amorem amicitiae.

” 2. PRAETEREA. Nihil dividitur per id, quod ei connumeratur: non enim
homo connumeratur animali: sed concupiscentia connumeratur amori, sicut
alia passio ab amore3 ergo amor non potest dividi per concupiscentiam.

3. PRAETEREA. Secundum Philos. in 8. Eth. (art. 3.) triplex est amicitia:
utilis, delectabilis, et honesta: sed amicitia utilis, et delectabilis 'habet concupi-
scentiam; ergo concupiscentia non debet dividi contra amicitiam.

SED CONTRA. Quaedam dicimur amare, quia ea concupiscimus ; sicut
dicitur aliquis amare vinum propter dulce, quod in eo concupiscit, ut dicitur
in 2. Top. (cap. 2. ad loc. 8.): sed ad vinum, et ad hujusmodi non habemus
amicitiam, ut dicitur in 8. Ethic. (cap. 2. in princ.) ,· ergo alius est amor con-
cupiscentiae, et alius est amor amicitiae.

RESPONDEO dicendum, quod, sicut Philos. dicit in 2. Rhetor. (cap. 4. in
princ), amare est velle alicui bonum3 sic ergo motus amoris in duo tendit;
scilicet in bonum, quod quis vult alicui, vel sibi, vel alii; et in illud, cui vult
bonum; ad illud ergo bonum, quod quis vult alteri, habetur amor concupi-
scentiae: ad illud autem, cui aliquis vult bonum, habetur amor amicitiae.
Haec autem divisio est secundum prius, et posterius: nam id, quod amatur
amore amicitiae, simpliciter, et per se amatur: quod autern amatur amore con-
cupiscenttae, non simpliciter, et secundum se amatur, sed amatur alteri3 sicut
enim ens per se simpliciter est, quod habet esse3 ens autem secundum quid,
quod est in alio3 ita bonum, quod convertitur cum ente, simpliciter quidem
αεὶ, quod ipsam habet bonitatem: quod autem est bonum alterius, est bonum
secundum quid: et per consequens amor, quo amatur aliquid, ut ei sit bonum,
est amor simpliciter: amor autem, quo amatur aliquid, ut sit bonum alte·
rius, est amor secundum quid.

AD PRIMUM ergo dicendum, quod amor non dividitur per amicitiam, et
concupiscentiam, sed per amorem amicitiae, et concupiscentiae: nam ille proprie
dicitur amicus, cui aliquod bonum volumus: illud autern dicitur concupiscere,
-quod volumus nobis.

’ Et per hoc patet solutio AD seccxoun.

