QUAESTIO XX. ARTICULUS Ι. 173

ARTICULUS I. 125

UTRUM BONITAS, VEL MALITIA PER PRIUS SIT IN ACTU VOLUNTATIS,
VEL IN ACTU EXTERIORI.

AD PRIMUM sic proceditur. Videtur, quod bonum, et malum per prius con-
” sistat in actu exteriori, quam in actu voluntatis: voluntas enim babet boni-
, tatem ex objecto, ut supra dictum est (q. 19. art. ι. et 2.): sed actus exterior
, est objectum interioris actus voluntatis: dicimur enim velle furtum, vel velle
dare eleemosynam3 ergo bonum, et malum per prius est in actu exteriori, quam
in actu voluntatis.
2. PRAETEREA. Bonum per prius convenit fini; quia ea quae sunt ad finem,
habent rationem boni ex ordine ad finem: actus autem voluntatis non potest
. esse finis, ut supra dictum est (q. ι. art. I. ad 2.): actus autem alterius po-
tentiae potest esse finis; ergo per prius consistit bonum in actu potentiae al-
terius, quam in actu voluntatis.
3. PRAETEREA. Actus voluntatis formaliter se habet ad actum exteriorem,
ut supra dictum est (q. 18. art. 6.); sed id, quod est formale, est posterius:
nam forma advenit materiae3 ergo per prius est bonum, et malum in actu ex-
teriori, quam in actu voluntatis.
SED CONTRA est, quod August. dicit in lib. 1. Retract. (cap. 9. parum a
med), quod voluntas est, qua peccatur, et recte vivitur3 ergo bonum, et
malum morale per prius consistit in voluntate.
RESPONDI-:o dicendum, quod aliqui actus exteriores possunt dici boni,vel
mali dupliciter. Uno modo secundum genus suum, et secundum circumstan-
tias in ipsis consideratas: sicut dare eleemosynam, servatis debitis circum-
stantiis, dicitur esse bonurn: alio modo dicitur aliquid esse bonum, vel ma-
lum ex ordine ad finem: sicut dare eleemosynam propter inanem gloriam
dicitur esse malum. Cum autem finis sit proprium objectume'oluntatis, mani-
festum est, quod iste ratio boni, vel mali, quam habet actus exterior ex or-
> dine ad finem, per prius invenitur in actu voluntatis, et ex eo derivatur ad
actum exteriorem. Bonitas autem, vel malitia, quam habet actus exterior
secundum se propter debitam materiam, et debitas circumstantias, non de-
rivatur a voluntate, sed magis a ratione: unde si consideretur bonitas exte-
rioris actus secundum quod est in ordinatione, et apprehensione rationis,
prior est, quam bonitas actus voluntatis: sed si consideretur, secundum
quod est in executione operis, §equitur bonitatem voluntatis, quae est princi-
pium ejus.
’ AD PR1MUM ergo dicendum, quod actus exterior est objectum voluntatis,
inquantum proponitur voluntati a ratione ut quoddam bonum apprehensum,
et ordinatum per rationem; et sic est prius bonum, quam actus voluntatis:
inquantum vero consistit in executione operis, est effectus voluntatis, et se-
quitur voluntatem.

· AD SECUNDUM dicendum, quod finis est prior in intentione, sed est poste-
nor m executione.

AD TERTIUM dicendum, quod forma, secundum quod est recepta in ma-
teria, est posterior via generationis, quam materia, licet sit prior natura: sed
secundum quod est in causa agente, est omnibus modis prior: voluntas au-
tem comparatur ad actum exteriorem, sicut causa efficiens: unde bonitas
actus voluntatis est forma exterioris actuS, sicut in causa agente existens.

