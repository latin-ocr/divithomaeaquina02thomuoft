 

QUAESTIO LXII. ARTICULUS 1. 429

ut dictum est (in corp. art. ): et sic istae virtutes conveniunt homini secundum
naturam participatam.

AD SECUNDUM dicendum, quod istae virtutes non dicuntur divinae, sicut
quibus Deus sit virtuosus, sed sicut quibus nos efficimur virtuosi a Deo, et
in ordine ad Deum, unde non sunt exemplares, sed exemplatae.

AD TERTtUM dicendum, quod ad Deum naturaliter ratio, et voluntas or-
dinatur, prout est naturae principium, et finis ; secundum tamen proportionem
naturae: sed ad ipsum, secundum quod est objectum beatitudinis supernatu-
ralis, ratio, et voluntas secundum suam naturam non ordinantur sufficienter

ARTICULUS Π. 328

UTRUM VIRTUTES THEOLOGICAE DISTINGUANTUR
AB INTELLECTUALIBUS, ET MORALIBUS.

(Supr. q. 58. art. 2. et 3. Dist. 23. q. 1. ad 4. q. 3. ad 4. et Veri. q. 14. art. 3. ad9.
et Veri. q. 1. art. 12. corp).

AD SECUNDUM sic proceditur. Videtur, quod virtutes theologicae non di-
stinguantur a moralibus, et intellectualibus: virtutes enim theologicae si sunt
in anima humana, oportet quod perficiant ipsam vel secundum partem intel-
lectivam, vel secundum partem appetitivam: sed virtutes, quae perficiunt
partem intellectivam, dicuntur intellectuales: virtutes autern, quae perficiunt
partem appetitivam, sunt morales ‚· ergo virtutes theologicae non distinguuntur
a virtutibus moralibus, et intellectualibus.

2. PRAETEREA. Virtutes theologicae dicuntur, quae ordinant nos ad Deum:
sed inter intellectuales virtutes est aliqua, quae ordinat nos ad Deum, scilicet
sapientia, quae est de divinis, utpote causam altissimam considerans3 ergo
virtutes theologicae ab intellectualibus virtutibus non distinguuntur.

3. PRAETEREA. Augustinus in libro de Moribus Ecclesiae (cap. 15. in princ.)
manifestat in quatuor virtutibus cardinalibus, quod sunt ordo amoris: sed
amor est charitas, quae ponitur virtus theologica3 ergo virtutes morales non
distinguuntur a theologicis.

SED CONTRA. Id, quod est supra naturam hominis, distinguitur ab eo,
quod est secundum naturam hominis: sed virtutes theologicae sunt super
naturam hominis, cui secundum naturam conveniunt virtutes intellectuales,
et morales, ut ex supradictis ,patet (q. 58. art. 4. ut 5.); ergo distinguuntur ab
tnwcem.

RESPONDEO dicendum, quod, sicut supra dictum est (q. 54. art. 2.), habitus
specie distinguuntur secundum formalem differentiam objectorum: objectum
autem theologicarum virtutum est ipse Deus, qui est ultimus rerum finis‚'
prout nostrae rationis cognitionem excedit: obJectum autem virtutum intel-
lectualium, et moralium est aliquid, quod humana ratione comprehendi po-
test; unde virtutes theologicae specie distinguuntur a moralibus, et intel-
lectualibus.

AD PRIMUM ergo dicendum, quod virtutes intellectuales, et morales per-
ficiunt intellectum, et appetitum hominis secundum proportionem naturae
humanae; sed theologicae supernaturaliter.

Ao SECUNDUM dicendum, quod sapientia, quae a Philosopho (lib. 6. Ethic.
cap. 3. et 7.) ponitur intellectualis virtus, considerat divina, secundum quod

