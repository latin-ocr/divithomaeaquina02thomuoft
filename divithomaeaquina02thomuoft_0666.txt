662 QUAESTIO xom. ARTICULUS 11.

cognoscunt, qualiter onmia sint ordinatissima3 ergo non omnes cognoscunt
legem aeternam.

3. PRAETEREA. Aug. dicit in lib. de Vera Relig. (cap. 31. non longe afin.)
quod lex aeterna est de qua homines judicare non possunt: sed, sicut in 1. Eth.
(cap. 3. ιι med.) dicitur, unusquisque bene judicat, quae cognoscit3 ergo lex
aeterna non est nobis nota.

SED CONTRA est, quod August. dicit in lib. 1. de Lib. Arb. (cap. 6. circ.
fin.) quod aeternae legis notio nobis impressa est.

RESPONDEo dicendum, quod dupliciter aliquid cognosci potest: uno modo
in seipso: ulio modo in suo effectu, in quo aliqua similitudo ejus invenitur:
sicut aliquis non videns solem in sua substantia cognoscit ipsum in sua ir-
radiatione. Sicut igitur dicendum est, quod legem aeternam nullus potest
cognoscere, secundum quod in seipsa est, nisi solus Deus, et beati, qui Deum
per essentiam vident: sed omnis creatura rationalis ipsam cognoscit secun-
dum aliquam ejus irradiationem, vel majorem, vel minorem. Omnis enim co-
gnitio veritatis est quaedam irradiatio, et participatio legis aeternae, quae est
veritas incommutabilis, ut Aug. dicit in lib. de Vera Religione (cap. 31.): ve-
ritatem autem omnes aliqualiter cognoscunt, ad minus quantum ad principia
communia legis naturalis: in aliis vero quidam plus, et quidam minus par-
ticipant de cognitione veritatis: et secundum hoc etiam plus, vel minus co-
gnoscunt legem aeternam.

AD PRIMUM ergo dicendum, quod ea quae sunt Dei, in seipsis quidem
cognosci a nobis non possunt, sed tamen in effectibus suis nobis manife-
stantur, secundum illud Rom. 1.: Invisibilia Dei per ea, quae sacta sunt, intel-
lecta conspiciuntur.

AD SECUNDUM dicendum, quod legem aeternam etsi unusquisque cogno-
scat pro sua capacitate secundum modum praedictum3 nullus tamen eam

comprehendere potest: non enim totaliter manifestari potest per suos effe-

ctus 3 et ideo non oportet, quod quicumque cognoscit legem aeternam, secun-
dum modum praedictum, cognoscat totum ordinem rerum, quo omnia sunt
ordinatissima.

AD TERTIUM dicendum, quod judicare de aliquo potest intelligi dupliciter:
nizo modo, sicut vis cognitiva dijudicat de proprio obiecto, secundum illud
Job 12.: Nonne anrisvcrlm dijudicat, ctfuzcces commentis saporam? et secundum
istum modum judicii Philosophus dicit (mr. Ι. Ethic. cap. 3. α med), quod
unusquisque bene dijudicat quae cognoscit, judicando scilicet an sit verum,
quod proponitur: cilio modo, secundum quod superior judicat de inferiori
quodam practico judicio, an scilicet ita debeat esse, vel non ita; et sic nullus
potest judicare de lege aeterna.

ARTICULUS HI. ¹ 494

UTRUM OMNIS LEX A LEGE AETERNA DERIVETUR.

AD 'rERTiuM sic proceditur. Videtur, quod non omnis lex a lege aeterna
derivetur: est enim quaedam lex immitis, ut supra dictum est (q. 91. art. 6.),
ipsa autem non derivatur a lege diviua, quae est lex aeterna: ad ipsam enim
pertinet prudentia carnis, de qua Apostolus dicit Rom. 8. quod lugi Dei non
potest essa subjectam ergo non omnis lex procedit a lege aeterna.

 

