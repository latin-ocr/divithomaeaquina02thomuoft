264 QUAEsrto xxxv} ARTICULUS 11.

3. PRAETEREA. Dolor non videtur consequi nisi sensum tactus: sed* tri-
stitia potest consequi ex omnibus sensibus; ergo tristitia non est dolor, sed
se habet in pluribus.

SED CONTRA est, quod Apostol. dicit ad Rom. 9.: Tristitia est mihi magna,
et continuus dolor cordi meo, pro eodem utens tristitia, et dolore.

RESPONDEO dicendum, quod delectatiO, et dolor ex duplici apprehensione
causari possunt: vel ex apprehensione exterioris sensus, vel ex apprehensione
interiori sive intellectus, sive imaginationis: interior autem apprehensio ad plura
se extendit, quam exterior, eo quod quaecumque cadunt sub exteriori apprehen-
sione, cadunt sub interiori: sed non e converso: sola igitur illa delectatio,
quae ex interiori apprehensione causatur, gaudium nominatur, ut supra dictum
est (q. 31. art. 3.), et similiter ille solus dolor, quiex apprehensione interiori
causatur, nominatur tristitia. Et sicut illa delectatio, quae ex exteriori ap-
prehensione causatur, delectatio quidem nominatur, non autem gaudium: ita
ille dolor, qui ex exteriori apprehensione causatur, nominatur quidem dolor,
non autem tristitia.- sic igitur tristitia est quaedam species doloris, sicut gaudium
est species delectationis.

AD PRiMUM ergo dicendum, quod Augustinus loquitur ibi quantum ad
usum vocabuli: quia dolor magis usitatur in corporalibus doloribus, qui sunt
magis noti, quam in doloribus spiritualibus.

AD SECUNDUM dicendum, quod sensus exterior non percipit nisi praesens:
vis autem cognitiva interior potest percipere praesens, praeteritum, et futu-
rum: et ideo tristitia potest esse de praesenti, praeterito, et futuro: dolor
autem corporalis, qui sequitur apprehensionem sensus exterioris, non potest
esse nisi de praesenti.

AD TERTIUM dicendum, quod sensibilia tactus sunt dolorosa, non solum
inquantum sunt improportionata virtuti apprehensivae, sed etiam inquantum
contrariantur naturae: aliorum vero sensuum sensibilia possunt quidem esse
improportionata virtuti apprehensivae, non tamen contrariantur naturae, nisi
in ordine ad sensibilia tactus; unde solus homo, qui est animal perfectum
in cognitione, delectatur in sensibilibus aliorum sensuum secundum seipsa;
alia vero animalia non delectantur in eis, nisi secundum quod referuntur ad
sensibilia tactus, ut dicitur in 3. Ethic. (cap. 10. a med.); et ideo de sensibi-
libus aliorum sensuum non dicitur esse dolor, secundum quod contrariatur
delectationi naturali, sed magis tristitia, quae contrariatur gaudio animali:
sic igitur si dolor accipiatur pro corporali dolore (quod usitatius est) dolor
ex opposito dividitur contra tristitiam, secundum distinctionem apprehen-
sionis interioris, et exterioris: licet quantum ad obiecta delectatio ad plura
se extendat, quam dolor corporalis: si vero dolor accipiatur communiter, sic
est genus tristitiae, ut dictum est (in corp. art).

ARTICULUS III. 200
UTRUM Tsstsrirm εῖτ CONTRARIA DELECTATmNt.

(4. Dist. 19. q. 3. art. 3. q. L).

An 'rL-‘R'riuM sic proceditur. Videtur, quod dolor delectationi non contra-
rietur, unum enim contrariorum non est causa alterius: sed tristitia potest
esse causa delectationis: dicitur enim Matth. 5.: Beati, qui lugent, quonium
ipsi consolidandam ergo non suut contraria.

