QUAESTIO LVI. ARTICULUS 11. 385

dum generales conditiones objectorum: diversitas autem habituum secundum
speciales; unde, ubicumque est diversitas potentiarum, est diversitas habi-
tuum: sed non convertitur. Alio modo potest esse aliquid in duobus, vel plu-
ribus, non ex aequO, sed ordine quodam: et sic una virtus pertinere potest
ad plures potentia53 ita quod in una sit principaliter, et se extendat ad
alias per modum diffusionis, vel per modum dispositionis, secundum quod
una potentia movetur ab alia, et secundum quod una potentia accipit
ab alia.

AD PRIMUM ergo dicendum, quod idem actus non potest aequaliter, et
eodem ordine pertinere ad diversas potentias, sed secundum diversas rationes,
et diverso ordine.

AD SECUNDUM dicendum, quod scire praeexigitur ad virtutem moralem,
inquantum virtus moralis operatur secundum rationem rectam: sed essentia-
liter in appetendo virtus moralis consistit.

AD TERTIUM dicendum, quod prudentia realiter est in ratione sicut in
subjecto: sed praesupponit rectitudinem voluntatis sicut principium, ut infra
dicetur (art. seq. et q. 57. art. 4.).

V

ARTICULUS III. 297

UTRUM INTELLECTUS POSSIT ESSE SUBJECTUM VIRTUTIS.

AD TERTIUM sic proceditur. Videtur, quod intellectus non sit subjectum
virtutis: dicit enim Aug. in lib. de Moribus Ecclesiae (cap. 15. in princ), quod
omnis virtus est amor: subjectum autem amoris non est intellectus, sed so-
lum vis appetitiva; ergo nulla virtus est in intellectu.

2. PRAETEREA. Virtus ordinatur ad bonum, sicut ex supradictis patet (q. 55.
art. 3.): bonum autem non est objectum intellectus, sed appetitivae virtutis;
ergo subjectum virtutis non est intellectus, sed appetitiva virtus.

3. PRAETEREA. Virtus est, quae bonum facit habentem, ut Philos. dicit
(lib. 2. Ethic. cap. 6.),· sed habitus perficiens intellectum non facit bonum haben-
tem: non enim propter scientiam, vel artem dicitur homo lamnas,- ergo intel-
lectus non est subjectum virtutis.

SED CONTRA est, quod mens maxime dicitur intellectus: subjectum autem
virtutis est mens, ut patet ex definitione virtutis supra inducta (q. praec. art. 4.),-
ergo intellectus est subjectum virtutis.

RESPONDEO dicendum, quod, sicut supra dictum est (ibid), virtus est
habitus, quod aliquis bene utitur; dupliciter autem habitus aliquis ordinatur
ad bonum actum. Uno modo, inquantum per hujusmodi habitum acquiritur
homini facultas ad bonum actum: sicut per habitum grammaticae habet
homo facultatem recte loquendi; non tamen grammatica facit, ut homo

semper recte loquatur: potest enim grammaticus barbarizare, aut soloeci-
’ smum facere; et eadem ratio est in aliis scientiis, et artibus. Alio modo aliquis
babitus non solum facit facultatem bene agendi, sed etiam facit, quod aliquis
recte facultate utatur, sicut justitia non solum facit, quod homo sit promptae
voluntatis ad justa operandum, sed etiam facit, ut juste operetur. Et quia
bonum, sicut et ens, non dicitur simpliciter aliquid secundum id, quod est in
potentia, sed secundum id, quod est in actu3 ideo ab hujusmodi habitibus sim-
pliciter dicitur homo bonum operari et esse bonus; puta quia est justus, vel

