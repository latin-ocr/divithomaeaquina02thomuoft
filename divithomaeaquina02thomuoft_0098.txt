94 QUAESTIO IX. ARTICULUS 11.

sed principatu regali, seu politico 3 sicut liberi homines reguntur a gubernante,
qui tamen possunt contra movere. Unde et irascibilis, et concupiscibilis pos-
sunt in contrarium movere voluntatem: et sic nihil prohibet, voluntatem
aliquando ab eis moveri.

ARTICULUS ΠΙ. 58
UTRUM VOLUNTAS MOVEAT SEIPSAM.

(Veri. q. 22. art. 9. corp. et ad Ι. et Mal. q. 3. art. 3. corp.
et q. 6. corp. et ad 4.).

AD TERTIUM sic proceditur. Videtur, quod voluntas non moveat seipsam:
omne enirn movens, inquantum hujusmodi, est in actu: quod autem movetur,
est in potentia: nam motus est actus existentis in potentia, inquantum hujus-
modi: sed non est idem in potentia, et in actu respectu ejusdem3 ergo nihil
movet seipsum, neque ergo voluntas seipsam movere potest.

2. PRAETEREA. Mobile movetur ad praesentiam moventis: sed voluntas
semper sibi est praesens3 si ergo seipsam moveret, semper moveretur, quod
patet esse falsum.

3. PRAETEREA. Voluntas movetur ab intellectu, ut dictum est (art.1.huj.q.);
si igitur voluntas movet seipsam, sequitur, quod idem simul moveatur a

duobus motoribus immediate, quod videtur inconveniens; non ergo volun· ·

tas movet seipsam.

SED CONTRA est, quia voluntas domina est 'sui actus, et in ipsa est velle,
et non velle, quod non esset, si non haberet in potestate movere seipsam ad
volendum, ergo ipsa movet seipsam.

RESPONDEO dicendum, quod, sicut supra dictum est (art. 1. huj. q.)‚ ad
voluntatem pertinet movere alias potentias ex ratione finis, qui est voluntatis
objectum: sed, sicut dictum est (¹]· praec. art. 2.), hoc modo se habet finis
in appetibilibus, sicut principium in intelligibilibus. Manifestum est autem,
quod intellectus per hoc quod cognoscit principium, reducit seipsum de po-
tentia in actum, quantum ad cognitionem conclusionum: et hoc modo movet
seipsum. Et similiter voluntas per hoc quod vult finem, movet seipsam ad
volendum ea, quae sunt ad finem.

AD PRIMUM ergo dicendum, quod voluntas non secundum idem movet,

et movetur: unde nec secundum idem est in actu, et in potentia: sed in—

quantum actu vult finem, reducit se de potentia in actum respectu eorum,
quae sunt ad finem, ut scilicet actu ea velit.

AD SECUNDUM dicendum, quod potentia voluntatis semper actu est sibi ’

praesens: sed actus voluntatis, quo vult finem aliquando, non semper est in
ipsa voluntate: per hunc autem modum movet seipsam; unde non sequitur,
quod semper seipsam moveat.

An TERTIUM dicendum, quod non eodem modo voluntas movetur ab
intellectu, et a seipsa: sed ab intellectu quidem movetur secundum ratio-
nem objecti3 a seipsa vero, quantum ad exercitium actus, secundum ratio-
nem finis.

hbeo<

