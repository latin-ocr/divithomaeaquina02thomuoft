QUAESTIO LIV. ARTICULUS IV. 377

Rnsponnzo dicendum, quod habitus ad operationem ordinatus, de quo
nunc principaliter intendimus, est perfectio quaedam potentiae: omnis autem
perfectio proportionatur suo perfectibili3 unde sicut potentia, cum sit una,
ad multa se extendit, secundum quod conveniunt in uno aliquo, idest in ge—
nerali quadam ratione objecti: ita etiam habitus ad multa se extendit, secun-
dum quod habent ordinem ad aliquod unum; puta ad unam specialem ra-
tionem objecti, vel unam naturam, vel unum principium, ut ex supra dictis
patet (art. 2. huj. q.); si igitur consideremus habitum secundum ea, ad quae
se extendit, sic inveniemus in eo quamdam multiplicitatem: sed quia illa mul-
tiplicitas est ordinata ad aliquid unum, ad quod principaliter respicit habitus,
inde est, quod habitus est qualitas simplex non constituta ex pluribus habi-
tibus, etiamsi ad multa se extendat: non enirn unus habitus se extendit ad
multa, nisi in ordine ad unum, ex quo habet unitatem.

AD PR1MUM ergo dicendum, quod successio in generatione habitus non
contingit ex hoc, quod pars ejus generetur post partem3 sed ex eo quod sub-
jectum non statim consequitur dispositionem firmam, et difficile mobilem;
et ex eo quod primo imperfecte incipit esse in subjecto, et paulatim perficitur,
sicut etiam est de aliis qualitatibus.

An SECUNDUM dicendum, quod partes, quae singulis virtutibus cardina-
libus assignantur, non sunt partes integrales, ex quibus constituatur totum,
sed partes subjectivae, sive potentiales, ut infra patebit (q. 57. art. 6. ad 4.
cl 2-2. q. 48.).

AD TERTIUM dicendum, quod ille, qui in aliqua scientia acquirit per de-
monstrationem scientiam conclusionis unius, habet quidem habiturn, sed im-
perfecte: cum vero acquirit per aliam demonstrationem scientiam conclu-
sionis alterius‚ non aggeneratur in eo alius habitus; sed habitus, qui prius
inerat, fit perfectior, utpote ad plura se extendens, eo quod conclusiones, et
demonstrationes unius scientiae ordinatae sunt; et una derivatur ex alia.

QUAESTIO LV.

DE VIRTUTIBUS QUANTUM AD EARUM ESSENTIAS,
IN QUATUOR ARTICULOS DIVISA.

Consequenter considerandum est de habitibus in speciali; et quia habitus,
ut dictum est (q. praec. art. 3.), distinguuntur per bonum, et malum; primo

.· dicendu'm est de habitibus bonis, qui sunt virtutes, et alia eis adjuncta, sci-
' licet dona, beatitudines, et fructus; secundo de habitibus malis, scilicet de vitiis,
ν etpeccatis. Circa virtutes autem quinque consideranda sunt: primo de essentia

virtutis: secundo de subjecto ejus: lertio de divisione virtutum: quarto de causa

s virtutis: quinto de quibusdam proprietatibus virtutis.

Circa primum quaeruntur quatuor.

Primo. Utrum virtus humana sit habitus.
Secundo. Utrum sit habitus operativus.
Tertio. Utrum sit habitus bonus.
Quarto. De definitione virtutis.

