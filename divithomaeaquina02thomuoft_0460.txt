456 QUAESTIO vai. ARTICULUS 1v.

ARTICULUS IV. 347
UTRUM JUSTITIA SIT PRAECIPUA INTER viRTuTEs MoRALEs.

(Schr. art. r. corp. et infr. q. 68. art. 7. corp.
et 2-2. q. 58. art. 12. ct q. 123. art. 12. et q. 140. art. 8. et 3. Dist. 35. q. 1. art. 3.
et 4. Dist. 32. q. 3. art. 3. corp. et Virt. q. 5. art. 3. corp).

AD QUARTUM sic proceditur. Videtur, quod justitia non sit praecipua inter
virtutes morales; majus enim est dare alicui de proprio, quarn reddere alicui
quod ei debetur: sed primum pertinet ad liberalitatem, secundum autern ad
justitiam3 ergo videtur, quod liberalitas sit maj0r virtus, quam justitia.

2. PRAETEREA. Illud videtur esse maximum in unoquoque, quod est per-
fectissimum in ipso: sed, sicut dicitur Jacobi 1.: Patientia opus perfectum habet;
ergo videtur, quod patientia sit major, quam justitia.

3. PRAETEREA. Magnanimitas operatur magnum in omnibus virtutibus, ut
dicitur in 4. Ethicor. (cap. 3.); ergo magnificat etiam ipsam justitiam3 est
igitur major, quam justitia.

SED CONTRA est, quod Philos. dicit in 5. Ethicor. (cap. 1. paulo ante βψ),
quod justitia est praeclarissima virtutum.

REspoxozo dicendum, quod virtus aliqua secundum suam speciem potest
dici major, vel minor, vel simpliciter, vel secundum quid. Simpliciter quidem
dicitur major, secundum quod in ea majus bonurn rationis relucet, ut supra
dictum est (art. ι. lmj. q.); et secundum hoc justitia inter omnes virtutes
morales praecellit, tamquam propinquior rationi, quod patet et ex subjecto,
et ex object03 ex subjecto quidem, quia est in voluntate, sicut in subJecto:
voluntas autem est appetitus rationalis, ut ex dictis patet (q. 50. art. 5. et part. 1.
q. 80).- secundum autem objectum, sive materiam, quia est circa operationes,
quibus homo ordinatur non solum in seipso, sed etiam ad alterum; unde
justitia est praeclarissima virtutum, ut dicitur in 5. Ethic. (loc. sup. cit). Inter
alias autem virtutes morales, quae sunt circa passiones, tanto in unaquaque
magis relucet rationis bonum, quanto circa maiora motus appetitivus subditur
rationi: maximum autem in his, quae ad hominem pertinent, est vita, a qua
omnia alia dependent3 et ideo fortitudo, quae appetitivum motum subdit ra-
tioni in his, quae ad mortem, et vitam pertinent, primum locum tenet inter
virtutes morales, quae sunt circa passiones: tamen ordinatur infra justitiam3
unde Phil. dicit in 1. Rhetor. (cap. 9. a priua), quod necesse est maximas
esse virtutes, quae sunt aliis honoratissimae: siquidem est virtus potentia
benefactiva: propter hoc fortes, et justos maxime honorant: haec quidem in
bello (scilicet fortitudo) haec autem (scilicet justitia) et in bello, et in pace
utilis est. Post fortitudinem autem ordinatur temperantia, quae subjicit ra-
tioni appetitum circa ea, quae immediate ordinantur ad vitam, vel in eodem
secundum numerum, vel in eodem secundum speciem, scilicet in cibis, et
venereis: et sic istae tres virtutes simul cum prudentia dicuntur esse princi-
pales etiam dignitate. Secundum quid autem dicitur aliqua virtus esse major,
secundum quod adminiculum, vel ornamentum praebet principali virtuti:
sicut substantia est simpliciter dignior accidente; aliquod tamen accidens est
secundum quid dignius substantia, inquantum perficit substantiam in aliquo
csse accidentali.

