330 QUAESTIO XLVI. ARTICULUS vn.

tamen homo quandoque irascitur rebus irrationalibus3 puta cum scriptor ex
ira projicit pennam, vel eques percutit equum; ergo ira non solum est ad
illos, ad quos est justitia.

2. PRAETEREA. Non est justitia hominis ad seipsum, nec ad ea, quae sui
ipsius sunt, ut dicitur in ς. Ethic. (cap. 6. et ult.): sed homo quandoque sibi
ipsi irascitur3 sicut poenitens propter peccatum: unde dicitur.in Ps. 4: Ira-
scimini, et nolite peccatu· ergo ira non solum est ad quos est justitia.

3. PRAETEREA. Justitia, et injustitia potest esse alicujus ad totum aliquod
genus, vel ad totam aliquam communitatem: puta cum civitas aliquem laesit:
sed ira non est ad aliquod genus, sed solum ad aliquod singularium, ut dicit
Philos. in 2. Rhet. (cap. 4. sub fin.); ergo ira non proprie est ad quod est
justitia, et injustitia.

SED CONTRARIUM accipi potest a Philos. in 2. Rhet. (ex cap. 2. 3. et 4.).

RESPONDEO dicendum, quod, sicut supra dictum est (azrt.praec.), ira appetit
malum, inquantum habet rationem justi vindicativi3 et ideo ad eosdem est
ira, ad quos est justitia, et injustitia: nam inferre vindictam ad justitiam per-
tinet: laedere autem aliquem pertinet ad injustitiam3 unde tam ex parte causae,
quae est laesio illata ab altero, quam etiam ex parte vindictae ejus, quam
appetit iratus, manifestum est, quod ad eosdem pertinet ira, ad quos justitia,
et injustitia.

AD PRIMUM ergo dicendum, quod, sicut supra dictum est (art. 4. huj. q.
ad 2.), ira, quamvis sit cum ratione, potest tamen etiam esse in brutis ani-
malibus, quae ratione carent; inquantum naturali instinctu per imagionatio-
nem moventur ad aliquid simile operibus rationis. Sic igitur, cum in homine
sit et ratio, et imaginatio, dupliciter in homine potest motus irae insurgere.
Uno modo ex sola imaginatione nuntiante laesionem: et sic insurgit aliquis
motus irae etiam ad res irrationales, et inanimatas, secundum similitudinem
illius motus, qui est in animalibus contra quodlibet nocivum. Alio modo, ex
ratione nuntiante laesionem, et sic, ut Phil. dicit in 2. Rhetor. (cap. 3. circ.fin.),
nullo modo potest esse ira ad res insensibiles, neque ad mortuos: turn quia
non dolent, quod maxime quaerunt irati in eis, quibus irascuntur: tum etiam
quia non est ad eos vindicta, cum eorum non sit injuriam facere.

AD SECUNDUM dicendum, quod, sicut Philos. dicit in ς. Ethic. (cir. fin.
lib), quaedam metaphorica justitia, et injustitia est hominis ad seipsum,
inquantum scilicet ratio regit irascibilem, et concupiscibilem; et secundum
hoc etiam homo dicitur de seipso vindictam facere, et per consequens sibi
ipsi irasci: proprie autem, et per se non contingit aliquem sibi ipsi irasci.

AD TERTIUM dicendum, quod Philos. in 2. Rhet. (cap. 4. sub fin.) assignat
unam differentiam inter odium, et iram3 quod odium potest esse ad aliquod
genus, sicut habemus odio omne latronum gcnus; sed ira non est nisi ad
aliquod singulare, cujus ratio est, quia odium causatur ex hoc quod qualitas
alicujus rei apprehenditur ut dissonans nostrae dispositioni: et hoc potestesse
vel in universali, vel in particulari: scd ira causatur cx hoc quod aliquis nos
laesit pcr suum actum: actus autem omnes sunt singularium3 ct ideo ira
semper cst circa aliquod singulare. Cum autem tota civitas nos laeserit, tota
civitas computatur sicut unum singulare.

