814 QUAESTIO cv11. ARTICULUS 11.

AD PRIMUM ergo dicendum, quod lex nova non evacuat observantiam ve-
teris legis, nisi quantum ad caeremonialia, ut supra dictum est (q. 193. art. 3.
et 4.) .· haec autern erant in figuram futuri3 unde ex hoc ipso quod caeremo-
nialia praecepta sunt impleta, perfectis his, quae figurabantur, non sunt ul-
terius observanda3 quia si observarentur, adhuc significaretur aliquid ut fu-
turum, et non impletum: sicut etiam promissio futuri doni locum jam non
habet, promissione jam impleta per doni exibitionem: et per hunc modum
caeremoniae legis tolluntur, cum implentur.

AD SECUNDUM dicendum, quod, sicut Augustinus dicit contra Faustum
(lib. 19. cap. 2.), praecepta illa Domini non sunt contraria praeceptis veteris
legis: quod enim Dominus praecepit de uxore non dimittenda, non est con-
trarium ei, quod lex praecepit, neque enim ait lex: qui voluerit, dimittat
uxorem, cui esset contrarium non dimittere: sed utique nolebat dimitti uxo—
rem a viro, qui hanc interposuit moram, ut in dissidium animus praeceps
libelli conscriptione refractus absisteret3 unde Dominus ad hoc confirman-
dum, ut non facile uxor dimittatur, solam causam fornicationis excepit. Et
idem etiam dicendum est in prohibitione juramenti, sicut dictum est (in corp.);
et idem etiam patet in prohibitione talionis: taxavit enim modum vindictae
leX, ut non procederetur ad immoderatam vindictam; a qua Dominus per-
fectius removit eum, quem monuit omnino a vindicta abstinere: circa odium
vero inimicorum removit falsum Pharisaeorum intellectum, nos monens, ut
persona odio non haberetur, sed culpa: circa discretionem vero ciborum,
quae caeremonialis erat, Dominus non mandavit ut tunc non observaretur,
sed ostendit, quod nulli cibi secundum suam naturam erant immundi, sed
solum secundum figuram, ut supra dictum est (q. 102. art. 6. ad L).

AD TERTIUM dicendum, quod tactus leprosi erat prohibitus in veteri lege,
quia ex hoc incurrebat homo quamdam irregularitatis immunditiam, sicut et
ex tactu mortui, ut supra dictum est (q. 102. art. 5. ad 4.).· sed Dominus,
qui erat mundator leprosi, immunditiam incurrere non poterat: per ea autern,
quae fecit in Sabbato, Sabbatum non solvit secundum rei veritatem, sicut
ipsemet in Evangelio Matth. 12. ostendit: tum quia operabatur miracula vir-
tute divina, quae semper operatur in rebus: tum quia salutis humanae opera
faciebat, cum Pharisaei etiam saluti animalium in die Sabbati providerent:
tum etiam quia ratione necessitatis discipulos excusavit in Sabbato spicas col-
ligentes: sed videbatur solvere secundum superstitiosum intellectum Phari-
saeorum, qui credebant etiam a salutaribus operibus esse in die Sabbati ab·
stinendum quod erat contra intentionem legis.

An QUARTUM dicendum, quod caeremonialia praecepta legis non com-
memorantur Matth. 5.; quia eorum observantia totaliter excluditur per im-
pletionem, ut dictum est (1'11 corp. ct <ld 1.) ; de judicialibus vero praeceptis
commemoravit praeceptum talionis, ut quod de hoc diceretur, de omnibus
aliis esset intelligendum: 111 quo quidem praecepto docuit legis intentionem
non esse ad hoc, quod poena talionis quaereretur propter livorem vindictae,
quem ipse excludit, monens quod homo debet esse paratus ctiam majores
injurias sufferre, sed solum propter amorem justitiae: quod adhuc in nova lege

remanet.

