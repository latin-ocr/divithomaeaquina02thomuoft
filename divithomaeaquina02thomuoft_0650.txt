646 QUAESTIO xc. ARTICULUS 11.

prohibere: sed praecepta ordinantur ad quaedam singularia bona3 non ergo
semper finis legis est bonum commune.

2. PRAETEREA. Lex dirigit hominem ad agendum: sed actus humani sunt
in particularibu53 ergo et lex ad aliquod particulare bonum ordinatur.

3. PRAETEREA. Isidorus dicit in lib. 5. Etymologiarum (cap. 3.): Si ratione
lex constat, lut erit omne, quod ratione constiterit: sed ratione consistit non so-
lum quod ordinatur ad bonum commune, sed etiam quod ordinatur ad pri-
vatum bonum unius; ergo etc.

SED CONTRA est, quod Isidorus dicit in ς. Etymolog. (cap. 21), quod lex
est nullo privato commodo, sed pro communi utilitate civium conscripta.

RESPONDEO dicendum, quod, sicut dictum est (art. praec), lex pertinet ad
id, quod est principium humanorum actuum, ex eo quod est regula, et men-
sura: sicut autem ratio est principium humanorum actuum; ita etiam in ipsa
ratione est aliquid, quod est principium respectu omnium aliorum3 unde ad
hoc oportet quod principaliter, et maxime pertineat lex: primum autem prin-
cipium in operativis‚ quorum est ratio practica, est finis ultimus: est autern
ultimus finis humanae vitae felicitas, vel beatitudo, ut supra habitum est (q. I.
art. 6. et 7. ct q. 2. art. 5. et 7.); unde oportet, quod lex maxime respiciat
ordinem, qui est in beatitudine. Rursus cum omnis pars ordinetur ad totum
sicut imperfectum ad perfectum3 unus autem homo est pars communitatis
perfectae ; necesse est, quod lex proprie respiciat ordinem ad felicitatem com-
munem; unde et Philosophus praemissa definitione legalium mentionem facit
de felicitate, et communione politica: dicit enim in ς. Ethic. (cap. Ι. α med),
quod legalia justa dicimus factiva, et conservativa felicitatis, et particularium
ipsius politica communicatione: perfecta enim communitas civitas est, ut di-
citur in 1. Polit. (cap. L).

In quolibet autem genere id quod maxime dicitur, est principium aliorum,
et alia dicuntur secundum ordinem ad ipsum: sicut ignis, qui est maxime
calidus, est causa caliditatis in corporibus mixtis, quae intantum dicuntur ca-
lida, inquantum participant de igne: unde oportet, cum lex maxime dicatur
secundum ordinem ad bonum commune, quod quodcumque aliud praeceptum
de particulari opere non habeat rationem legis, nisi secundum ordinem ad
bonum commune: et ideo omnis lex ad bonum commune ordinatur.

AD PR1ML'M ergo dicendum, quod praeceptum importat applicationem
legis ad ea, quae lege regulaintur: ordo autem ad bonum commune, qui per-
tinet ad legem, est applicabilis ad singulares fines: et secundum hoc etiam
de particularibus quibusdam praecepta dantur.

AD SECUNDUM dicendum, quod operationes quidem sunt in particularibus;
sed illa particularia referri possunt ad bonum commune, non quidem com-
munitate generss, vel speciei, sed communitate causae finalis3 secundum quod
bonum commune dicitur finis communis.

AD TERTmM dicendum, quod sicut nihil constat firmiter secundum ratio-
nem speculativam, nisi per resolutionem ad prima principia indemostrabilia:
ita firmiter nihil constat per rationem practicam, nisi per ordinationem ad
ultimum finem, qui est bonum commune, quod autem hoc modo ratione
constat, legis rationem habet.

