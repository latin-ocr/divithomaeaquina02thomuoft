142 QUAESTIO XVII. ARTICULUS VII.

vum, et irascitivum, quae pertinent ad appetitum sensitivum; ergo actus ap-
petitus sensitivi subjacet imperio rationis.

RESPONDEO dicendum, quod secundum hoc aliquis actus imperio nostro
subjacet, prout est in potestate nostra, ut supra dictum est (art. praec.); et
ideo ad intelligendum, qualiter actus appetitus sensitivi subdatur imperio ra-
tionis, oportet considerare, qualiter sit in potestate nostra. Est autem scien—
dum, quod appetitus sensitivus in hoc differt ab appetitu intellectivo, qui di-
citur voluntas, quod appetitus sensitivus est virtus organi corporalis, non autem
voluntas: omnis autem actus virtutis utentis organo corporali dependet non
solum ex potentia animae, sed etiam ex corporalis organi dispositione; sicut
visio ex potentia visiva, et qualitate oculi, per quam juvatur, vel impeditur:
unde et actus appetitus sensitivi non solum dependet ex vi appetitiva, sed
etiam ex dispositione corporis. Illud autem, quod est ex parte potentiae ani-
mae, sequitur apprehensionem: apprehensio autem imaginationis, cum sit
particularis, regulatur ab apprehensione rationis, quae est universalis; sicut
virtus activa particularis a virtute activa universali: et ideo ex ista parte actus
appetitus sensitivi subjacet imperio rationis: qualitas autem, et dispositio cor-
poris non subjacet imperio rationis: et ideo ex hac parte impeditur, quin
motus sensitivi appetitus totaliter subdatur imperio rationis. Contingit autem
etiam quandoque, quod motus appetitus sensitivi subito concitatur ad apprehen-
sionem imaginationis, vel sensus: et tunc ille motus est praeter imperium
rationis; quamvis potuisset impediri a ratione, si praevidisset: unde Philo-
sophus dicit in 1. Politic. (cap.3. a med), quod ratio praeest irascibili, et con-
cupiscibili, non principatu despotico‚ qui est domini ad servum, sed princi-
patu politico, aut regali, qui est ad liberos, qui non totaliter subduntur imperio.

AD PRIMUM ergo dicendum, quod hoc quod homo vult non concupiscere,
et tamen concupiscit, contingit ex dispositione corporis, per quarn impeditur
appetitus sensitivus, ne totaliter sequatur imperium rationis: unde et Apost.
ibidem subdit: Video aliam Iegem in membris meis repugnantem legi menti5 meae:
hoc etiarn contingit propter subitum motum concupiscentiae, ut dictum est
(in serp. art).

AD SECUNDUM dicendum, quod qualitas corporalis dupliciter se habet ad
actum appetitus sensitivi: uno modo, ut praecedens; prout aliquis est aliqua-
liter dispositus secundum corpus ad hanc, vel illam passionem: alio modo,
ut consequens; sicut cum ex ira aliquis incalescit. Qualitas igitur praecedens
non subjacet imperio rationis, quia vel est ex natura, vel ex aliqua praece-
denti motione, quae non statim quiescere potest: sed qualitas consequens
sequitur imperium rationis3 quia sequitur motum localem cordis, quod diver-
simode movetur secundum diversos actus sensitivi appetitus.

AD TERTIUM dicendum, quod quia ad apprehensionem sensus requiritur
sensibile exterius, non est in potestate nostra apprehendere aliquid sensu, nisi
sensibili praesente, cujus praesentia non semper estin potestate nostra: tunc
enim homo potest uti sensu cum voluerit, nisi sit impedimentum ex parte
organi: apprehensio autem imaginationis subjacet ordinationi rationis secun-
dum modum virtutis, vel debilitatis imaginativae potentiae: quod enim homo
non possit imaginari, quae ratio considerat, contingit, vel ex hoc quod non
sunt imaginabilia, sicut incorporalia3 vel propter debilitatem virtutis imagi-
nativae, quae est ex aliqua indispositione organi.

