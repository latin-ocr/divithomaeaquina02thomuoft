QUAi-:s‘no LI. ARTICULUS 1. 3 57

QUAESTIO LI.

⁷ DE CAUSA HABITUUM QUANTUM AD GENERATIONEM IPSORUM,
IN QUATUOR ARTICL’LOS DIVISA.

Deinde considerandum est de causa habituum. Et primo quantum ad ge-

nerationem ipsorum: secundo quantum ad augmentum: tertio quantum ad di-
minutionem, et corruptionem.

Circa primum quaeruntur quatuor.

Primo. Utrum aliquis habitus sit a natura.

Secundo. Utrum aliquis habitus ex actibus causetur.

Tertio. Utrum per unum actum possit generari habitus.
Quarto. Utrum aliqui habitus sint in hominibus infusi a Deo.

ARTICULUS I. ‚77
UTRUM ALIQUIS HABITUS SIT A NATURA.

.(Insr. q. 63. art. Ι. et 2-2. q. 47. art. 15. et 3. Dist. 33. q. Ι. art. 2. ad I.
et Veri. q. 1. art. 8.).

AD PRIMUM sic proceditur. Videtur, quod nullus habitus sit a natura: eo-
rum enim, quae sunt a natura, usus non subjacet voluntati: sed habitus est
quo quis utitur, cum voluerit, ut dicit Comment. in 3. de Anima (comment. 18.) ;
' ergo habitus non est a natura.

2. PRAETEREA. Natura non facit per duo, quod per unum potest facere:
sed potentiae animae sunt a natura: si igitur habitus potentiarum a natura
essent, habitus, et potentia essent unum.

3. PRAETEREA. Natura non deficit in necessariis: sed habitus sunt neces-
sarii ad bene operandum, ut supra dictum est (q. 49. art. 4.); si igitur habitus
aliqui essent a natura, videtur quod natura non deficeret, quin omnes habitus.
necessarios causaret: patet autem hoc esse falsum3 ergo habitus non est a
natura.

SED CONTRA est, 'quod in 6. Eth. (cap. 6.) inter alios habitus ponitur in-
allectus principiorum, qui est a natura; unde et principia prima dicuntur na-
turaliter cognita.

RESPONDEO dicendum, quod aliquid potest esse naturale alicui dupliciter:
uno modo secundum naturam speciei3 sicut naturale est homini esse risibile,
et igni ferri sursum: alio modo secundum naturam individui3 sicut naturale
est Socrati, vel Platoni esse aegrotativum, vel sanativum secundum propriam
complexionem. Rursus secundum utramque naturam potest dici aliquid na-
turale dupliciter: uno modo, quia totum est a natura: alio modo, quia secun-
dum aliquid esta natura, et secundum aliquid est ab exteriori principio: sicut
cum aliquis sanatur per seipsum, tota sanitas est a natura: cum autern ali-
quis sanatur auxilio medicinae, sanitas partim est a natura, partim ab exte-

S. ΤιιοΜΛε Summa Theologica. Vol. 11. 24

