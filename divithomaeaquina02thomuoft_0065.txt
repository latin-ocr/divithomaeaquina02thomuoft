:ae’nszm ’-

.5‘-

QUAESTIO V. ARTICULUS Ι. 61

ARTICULUS Ι. 33

UTRUM HOMO POSSIT CONSEQUI BEATITUDINEM.

AD PRIMUM sic proceditur. Videtur, quod homo beatitudinem adipisci non
possit: sicut enim natura rationalis est supra sensibilem, ita natura intelle-
ctualis est supra rationalem, ut patet per Dionys. in lib. de Div, Nomin. in
multis locis (cap. 4. 5. 6. 7. et 8.).· sed bruta animalia, quae habent naturam
sensibilem tanturn, non possunt pervenire ad finem rationalis naturae3 ergo
nec homo, qui est rationalis naturae, potest pervenire ad finem intellectualis
naturae, qui est beatitudo.

2. PRAETEREA. Beatitudo vera consistit in visione Dei, quae est veritas
pura: sed homini est connaturale, ut veritatem intueatur in rebus materia-
libus: unde species intelligibiles in phantasmatibus intelligit‚‚ut dicitur in 3. de
Anim. (tex. ’39.),· ergo non potest ad beatitudinem pervenire.

3. PRAETEREA. Beatitudo consistit in adeptione summi boni: sed aliquis non
potest pervenire ad summum, nisi transcendat media: cum igitur inter Deum,
et naturam humanam media sit natura angelica, quam homo transcendere
non potest, videtur, quod non possit beatitudinem adipisci.

SED CONTRA est, quod dicitur in Ps. 93.: Beatus homo, quem tu erudieris,
Domine.

RESPONDEO dicendum, quod beatitudo nominat adeptionem perfecti boni:
quicumque ergo est capax perfecti boni, potest ad beatitudinem pervenire3
quod autem homo boni perfecti sit capax, ex hoc apparet, quod ejus intelle-
ctus potest comprehendere universale, et perfectum bonum, et ejus voluntas
appetere illud, et ideo homo potest beatitudinem adipisci. Apparet etiam
idem ex hoc, quod homo est capax visionis divinae essentiae, sicut in primo
habitum est (q. 12. art. r.).· in qua quidem visione perfectam hominis beatitu-
dinem consistere diximus.

ΑΙ) PRIMUM ergo dicendum, quod aliter excedit natura rationalis sensiti-
vam, et aliter intellectualis rationalemtbnatura enim rationalis excedit sensi-
tivam quantum ad cognitionis objectum3 quia sensus nullo modo potest
cognoscere universale, cujus ratio est cognoscitiva: sed intellectualis natura
excedit rationalem quantum ad modum cognoscendi intelligibilem veritatem:
nam intellectualis natura statim apprehendit veritatem, ad *quam rationalis
natura per inquisitionem rationis pertingit, ut patet ex his, quae in primo
dicta sunt (q. 79. art. 8.) .· et ideo ad id, quod intellectus apprehendit, ratio
per quemdam motum pertingit3 unde rationalis natura consequi potest bea-
titudinem, quae est perfectio intellectualis naturae: tamen alio modo, quam
angeli: nam angeli consecuti sunt eam statim post principium suae condi-
tionis: homines autem ’per tempus ad ipsam perveniunt: sed natura sensitiva
ad hunc finem nullo modo pertingere potest.

AD SECUNDUM dicendum, quod homini secundum statum praesentis vitae
est connaturalis modus cognoscendi veritatem intelligibilem per phantasmata:
sed post hujus vitae statum habet alium modum connaturalem, ut in primo
dictum est (q. 84. art. 7. et q. 89. art. 1.).

AD TERTmM dicendum, quod homo non potest transcendere angelos
gradu naturae, ut scilicet naturaliter sit eis superior: potest tamen eos tran

