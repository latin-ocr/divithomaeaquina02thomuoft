194 QUAESTIO XXIII. ARTICULUS IV.

batur ad locum. Et similiter intelligendum est de causa repulsionis. In motibus
autem appetitivae partis bonum habet quasi virtutem attractivam,malum autem
virtutem repulsivam. Bonum ergo primo in potentia appetitiva causat quam-
dam inclinationem, seu aptitudinem, seu connaturalitatem ad bonum, quod
pertinet ad passionem amoris, cui per contrarium respondet odium ex parte
mali. Secundo, si bonum sit nondum habitum, dat ei motum ad assequendum
bonum amatum: et hoc pertinet ad passionem desiderii, vel concupiscentiae:
et ex opposito ex parte mali est fuga, vel abominatio. Tertio, cum adeptum
fuerit bonum, dat appetitus quietationem quamdam in ipso bono adepto: et
hoc pertinet ad delectationem, vel gaudium, cui opponitur ex parte mali do-
lor, vel tristitia. In passionibus autem irascibilis praesupponitur quidem apti-
tudo, vel inclinatio ad prosequendum bonum, vel fugiendum malum ex con-
cupiscibili, quae absolute respicit bonnm, vel malum: et respectu boni nondum
adepti est spes, et desperatio z respectu autem mali nondum injacentis est ti-
mor, et audacia3 respectu autem boni adepti non est aliqua passio in irasci-
bili, quia jam non habet rationem ardui, ut supra dictum est (art. praec.):
sed ex malo jam injacenti sequitur passio irae. Sic igitur patet, quod in con-
cupiscibili sunt tres conjugationes passionum3 scilicet: amor, et odium ; desi-
derium, etsuga; gandium, et tristitia. Similiter in irascibili sunt tres‚· scilicet:
spes, et desperatio ; timor, et audacia ; et ira, cui nulla passio opponitur: sunt
ergo omnes passiones specie differentes undecim: sex quidem in concupisci-
bili, et quinque in irascibili, sub quibus omnes animae passiones continentur.
Et per hoc patet responsio AD ossJECTA.

QUAESTIO XXIV.

DE BONO, ET MALO IN ANIMAE PASSIONIBUS,
IN QUATUOR ARTICULOS DIVISA.

Deinde considerandum est de bono, et malo circa passiones animae.

Et circa hoc quaeruntur quatuor.

Primo. Utrum bonum, et malum morale possit in passionibus animae
mvenm.

Secundo. Utrum omnis passio animae sit mala moraliter.

Tertio. Utrum omnis passio addat, vel diminuat ad bonitatem, vel mali-
tiam actus.

Quarto. Utrum aliqua passio sit bona, vel mala ex sua specie.

