QUAESTIO XXXVIII. ARTICULUS 11. 285

homines, qui sunt in tristitiis, exterius suam tristitiam manifestant vel fletu,
aut gemitu, vel etiam verbo, mitigatur tristitia. Secundo, quia semper operatio
conveniens homini secundum dispositionem, in qua est, sibi est delectabilis:
fletus autem, et gemitus sunt quaedam operationes convenientes tristato, vel
dolenti, et ideo efficiuntur eis delectabiles; cum igitur omnis delectatio ali-
qualiter mitiget tristitiam, vel dolorem, ut dictum est (art. praec), sequitur,
quod per planctum, et gemitum tristitia mitigetur.

AD PRIMUM ergo dicendum, quod ipsa habitudo causae ad effectum con-
trariatur habitudini contristantis ad contristatum: nam omnis effectus est con-
veniens suae causae, ct per consequens est ei delectabilis: contristans autem
contrariatur contristato: et ideo effectus tristitiae habet contrariam habitu-
dinem magis ad contristatum, quam contristans ad ipsum: et propter hoc
mitigatur tristitia per effectum tristitiae ratione contrarietatis praedictae.

AD SECUNDUM dicendum, quod habitudo effectus ad causam est similis
habitudini delectantis. ad delectatum: quia utrobique convenientia invenitur,
omne autem simile auget suum simile3 et ideo per risum, et alios effectus
laetitiae augetur laetitia, nisi forte per accidens propter excessum.

AD TERTnJM dicendum, quod imaginatio rei contristantis‚ quantum est
de se, nata est augere tristitiam: sed ex hoc ipso quod homo imaginatur,
quod facit illud, quod convenit sibi secundum talem statum, consurgit inde
quaedam delectatio. Et eadem ratione, si alicui subrepat risus in statu, in quo
videtur sibi esse lugendum, ex hoc ipso dolet, tamquam faciat id, quod non
convenit, ut Tullius dicit in 3. de Tusculan. Quaestionibus (a med).

ARTICULUS III. 216

UTRUM DOLOR, ET TRISTITIA MITIGENTUR
PER COMPASSIONEM AMICORUM.

(Job 2. fin. et cap. 16. et Rom. 13. lact. 3).

AD TERT1UM sic proceditur. Videtur, quod dolor amici compatientis non
mitiget tristitiam: contrariorum enim contrarii sunt effectus: sed, sicut August.
dicit 8. Confess. (cap. 4. parum a princ), quando cum multis gaudetur, in sin-
gulis uberius est gaudium; quia fervefizciunt se, et inflammantur ex alternum ergo
pari ratione quando multi simul tristantur, videtur quod sit major tristitia.

2. PRAETEREA. Hoc requirit amicitia, ut amoris vicem quis rependat, ut
Augustin. dicit 4. Confess. (cap. 8. et 9.): sed amicus condolens dolet de
dolore amici dolentis; ergo ipse dolor amici condolentis est amico prius do-
lenti de proprio malo causa alterius doloris: et sic, duplicato dolore, videtur
tristitia crescere.

3. PRAETEREA. Omne malum amici est contristans, sicut et malum pro-
prium: nam amicus est alter ipse: sed dolor est quoddam malum,· ergo dolor
amici condolentis auget tristitiam amico, cui condoletur.

. SED CONTRA est, quod Philos. dicit in 9. Ethic. (cap. Π. ante mad), quod
in tristitiis amicus condolens consolatur.

RESPONDEO dicendum, quod naturaliter amicus condolens in tristitiis est con-
solativus: cujus duplicem rationem tangit Philos. in 9. Ethic. (ibid). Quarum
prima est, quia, curn ad tristitiam pertineat aggravare, habet rationem cu-
jusdam oneris, a quo aliquis aggravatus alleviari conatur: cum ergo aliquis

