QUAESTIO LXXI. ARTICULUS V. 501

3. PRAETEREA. Si peccatum esset absque aliquo actu, sequeretur, quod
ex hoc ipso quod aliquis cessat ab actu debito, peccaret: sed continue aliquis
cessat ab actu debito, ille scilicet, qui numquam actum debitum operatur3
ergo sequeretur, quod continue peccaret: quod est falsum; non ergo est ali-
quid peccatum absque actu.

SED CONTRA est, quod dicitur Jac. 4.: Scientz' bonum facere, et non facienti,
peccatum est illi: sed non facere non importat aliquem actum 3 ergo peccatum
potest esse absque actu.

Respoxnzo dicendum, quod quaestio ista principaliter movetur propter
peccatum omissionis, de quo aliqui diversimode opinantur. Quidam enim di-
cunt, quod in omni peccato omissionis est aliquis actus vel interior, vel
exterior: interior quidem, sicut cum aliquis vult non ire ad ecclesiam, quando
ire tenetur: exterior autem, sicut curn aliquis illa hora, qua ad ecclesiam ire
tenetur, vel etiam ante occupat se talibus, quibus ab eundo ad ecclesiam im-
peditur: et hoc quodammodo videtur in primurn redire: qui enim vult aliquid,
curn quo aliud simul esse non potest, ex consequenti vult illo carere; nisi
forte non perpendat, quod per hoc quod vult facere, impeditur ab eo, quod
facere tenetur: in quo casu posset per negligentiam culpabilis judicari. Alii
vero dicunt, quod in peccato omissionis non requiritur aliquis actus: ipsum
enim non facere, quod quis facere tenetur, peccatum est. Utraque autem'
opinio secundum aliquid veritatem habet: si enim intelligatur in peccato
omissionis illud solum, quod per se pertinet ad rationem peccati, sic quan-
doque omissionis peccatum est cum actu interiori: ut cum aliquis vult non
ire ad ecclesiam: quandoque vero absque omni actu vel interiori, vel exte-
riori; sicut cum aliquis hora, qua tenetur ire ad ecclesiam, nihil cogitat de
eundo, vel non eundo ad ecclesiam. Si vero in peccato omissionis intelligantur
etiam causae, vel occasiones omittendi, sic necesse est in peccato omissionis
aliquem actum esse: non enim est peccatum omissionis, nisi cum aliquis
praetermittit, quod potest facere, et non facere; quod autem aliquis declinet
ad non faciendum illud, quod potest facere, et non facere, non est nisi ex
aliqua causa, vel occasione conjuncta, vel praecedente. Et si quidem causa
illa non sit in potestate hominis, omissio non habet rationem peccati; sicut
cum aliquis propter infirmitatem praetermittit ad ecclesiam ire: si vero causa,
vel occasio omittendi subjacet voluntati, omissio habet rationem peccati: et
tunc semper oportet, quod ista causa, inquantum est voluntaria, habeat ali-
quem actum ad minus interiorem voluntatis: qui quidem actus, quandoque
directe fertur in ipsam omissionem3 puta cum aliquis vult non ire ad eccle·
siam, vitans laborem: et tunc talis actus per se pertinet ad omissionem3
voluntas enim cujuscumque peccati per se pertinet ad peccatum illud; eo
quod voluntarium est de ratione peccati: quandoque autem actus voluntatis
directe fertur in aliud, per quod homo impeditur ab actu debito: sive illud,
in quod fertur voluntas, sit conjunctum omissioni3 puta cum aliquis vult
luder'e, quando ad ecclesiam deberet ire: sive etiam sit praecedens; puta
cum aliquis vult diu vigilare de sero, ex quo sequitur, quod non vadat hora
ι matutinali ad ecclesiam: et tunc actus iste interior, vel exterior per accidens
. se habet ad omissionem: quia omissio sequitur praeter intentionem, hoc
autem dicimus per accidens esse, quod est praeter intentionem, ut patet in
2.Physic. (implic. tex. 49. 50. et seq.); unde manifestum est, quod tunc peccatum
omissionis habet quidem aliquem actum conjunctum, vel praecedentem, qui
tamen per accidens se habet ad peccatum omissionis. Judicium autem de

S. Tuon! Summa Theologica. Vol. 11. 33

