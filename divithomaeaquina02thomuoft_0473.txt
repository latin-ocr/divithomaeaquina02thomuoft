QUAESTIO LXVIII. ARTICULUS 1: 469

QUAESTIO LXVIII.

DE DONIS, IN OCTO ARTICULOS DIVISA.

Consequenter considerandum est de donis.

Et circa hoc quaeruntur octo.

Primo. Utrum dona differant a virtutibus.
Secundo. De necessitate donorum.

Tertio. Utrum dona sint habitus.

Quarto. Quae, et quotsint.

Quinto. Utrum dona sint connexa.

Sexto. Utrum maneant in patria.

Septimo. De comparatione eorum ad invicem.
Octavo. De comparatione eorum ad virtutes.

ARTICULUS Ι. 336
UTRUM DONA DIFFERANT A VIRTUTIBUS.

AD PRIMUM sic proceditur. Videtur, quod dona non distinguantur a vir-
tutibus: Gregorius enim in 1. Moral. (cap. 12. in princ.) exponens illud Job 1.:
Nati sunt ei septem filii, dicit: Septem nobis nascuntur filii, cum per conceptionem
bonae cogitationis Sancti Spiritus septem in nobis virtutes oriuntur. Et inducit
illud, quod habetur Isa. 11.: Requiescet super eum spiritus sapientiae et intel—
lectus, etc. ubi enumerantur septem Spiritus Sancti dona3 ergo septem dona
Spiritus Sancti sunt virtutes.

2. PRAETEREA. Augustin. in lib. 1. de QQ. Evangel. (q. 8.) exponens illud,
quod habetur Matth. 12. ε Tunc vadit, et assumit septem alios spiritus, etc. dicit:
Septem vitia sunt contraria septem virtutibus Spiritus Sancti, idest septem donis:
suut autem septem vitia contraria virtutibus communiter dictis; ergo dona
non distinguuntur a virtutibus communiter dictis.

3. PRAETERFA. Quorum est definitio eadem, ipsa quoque sunt eadem:
sed definitio virtutis convenit donis: unumquodque enim donum est bona
qualitas mentis, qua recte vivitur, etc.: similiter definitio doni convenit virtu-
tibus infusis: est enim donum datio irreddibilis, secundum Philosoph. (lib. 4.
Top. cap. 4. loc. 50.); ergo virtutes, et dona non distinguuntur.

4. PRAETEREA. Plures eorum, quae numerantur inter dona, sunt virtutes:
nam, sicut supra dictum est (q. 57. art. 2. )‚ sapientia, et intellectus, et scientia
sunt virtutes intellectuale53 consilium autem ad prudentiam pertinet3 pietas
autem species est justitiae3 fortitudo autem quaedam virtus est moralis; ergo
videtur, quod dona, et virtutes non distinguantur.

SED CONTRA est, quod Gregor. in 1. Moralium (cap. 12.) distinguit septem
J* dona, quae dicit significari per septem filios Job, a tribus virtutibus theolo-
...ὦ gitis, quas dicit significari per tres filias Job: et in 2. Moral. (cap. 26. unte med.)

i S. ‘rao-m. summa Theologica. Vol. 11. 3¹

vj,

