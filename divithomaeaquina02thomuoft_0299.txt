Qun(- ᾳ

 

QUAESTIO XL. ARTicULtss 11. 295

AD TERTIUM dicendum, quod certitudo attribuitur motui non solum ap-
petitus sensitivi‚ sed etiam appetitus naturalis: sicut dicitur, quod lapis cer-
titudinaliter tendit deorsum3 et hoc propter infallibilitatem, quam habet ex
certitudine cognitionis, quae praecedit motum appetitus sensitivi, vel etiam
naturalis.

ARTICULUS ΠΙ. 225
UTRUM SPES SIT IN BRUTIS ANIMALIBUS.
(5. Dist. 26. q. 1. art. I. corp).

AD TERTIUM sic proceditur. Videtur, quod in brutis animalibus non sit
spes: spes enim est defuturo bono, ut Damascenus dicit (lib. 2. Orth. Fid. cap. 12.
in fin.).· sed cognoscere futura non pertinet ad animalia bruta, quae habent
solum cognitionem sensitivam, quae non est futurorum3 ergo spes non est
in brutis animalibus.

2. PRAETEREA. Objectum spei est bonum possibile adipisci: sed possibile,

et impossibile sunt quaedam differentiae veri, et falsi, quae solum sunt in mente,

ut Philos. dicit in 6. Metaph. (tex. 8.) ,· ergo spes non est in brutis animalibus,
in quibus non est mens.

3. PRAETEREA. August. dicit 9. super Gen. ad litt. (cap. 14. circa med.)
quod animalia moventur visis: sed spes non est de eo, quod videtur3 nam quod

'· videt quis, quid sperat? ut dicitur Roman. 8.; ergo spes non est in brutis ani·

malibus.
SED CONTRA. Spes est passio irascibilis: sed in brutis animalibus est ira-

* scibilis; ergo et spes.

RESPONDEO dicendum, quod interiores passiones animalium ex exterio-

. ribus moribus deprehendi possunt: ex quibus apparet, quod in animalibus
‘.· brutis est spes: si enim canis videat leporem, aut accipiter avem nimis distan-
κ. tem, non movetur ad ipsam, quasi non sperans se eam posse adipisci: si au-

tem sit in propinquo, movetur quasi sub spe adipiscendi. Ut enirn supra

‚ dictum est (q. ι. art. 2. et q. 26. art. 1.) appetitus sensitivus brutorum anima-

lium, et⁰etiam appetitur naturalis rerum insensibilium, sequuntur apprehen—
sionem alicujus intellectus3 sicut et appetitus naturae intellectivae, qui dicitur
voluntas: sed in hoc est differentia, quod voluntas movetur ex apprehen-
sione intellectus conjuncti3 sed motus appetitus naturalis sequitur apprehen-
sionem intellectus separati, qui naturam instituit; et similiter appetitus
sensitivus brutorum animalium‚quae etiam quodam instinctu naturali agunt3
unde in operibus brutorum animalium, et aliarum rerum naturalium apparet
similis processus, sicut et in artis operibus: et per hunc modum in anima-
libus brutis est spes», et desperatio.
¹ AD numm ergo dicendum‚qu0d quamvis bruta animalia non cognoscant
sumtum; tamen ex instinctu naturali movetur animal ad aliquid futurum, ac
si futurum praevideret: hujusmodi enim instinctus est eis inditus ab intelle-
ctu divino praevidente futura.

AD SECUNDUM dicendum, quod obJectum spei non est possibile, prout

’ est quaedam differentia veri: sic enim consequitur habitudinem praedicati

ad subjectum: sed objectum spei est possibile, quod dicitur secundum ali-
quam potentiam: sic enim distinguitur possibile in 3. Metaph. (tex. 17), sci-
ficet in duo possibilia praedicta.

