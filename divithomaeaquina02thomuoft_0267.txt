QUAESTIO XXXV. ARTICULUS Ι. 263

SED CONTRA est, quod Aug. 14. de Civ. Dei (cap. 8. α med), ponit do-
lorem inter passiones animae, inducens illud Virg. Aeneid. 6. vers. 733.:

Hinc metuunt, cupiunt, gaudentque, dolentque...

RESPONDEO dicendum, quod sicut ad delectationem dno requiruntur, sci-
licet: conjunctio boni, et perceptio hujusmodi conjunctionis: ita etiam ad do-
lorem duo requiruntur, scilicet conjunctio alicujus mali, quod ea ratione est
malum, quia privat aliquo bono, et perceptio hujusmodi conjunctionis: quid-
quid autem conjungitur, si non habet respectu ejus cui conjungitur rationem
boni, vel mali, non potest causare delectationem, vel dolorem: ex quo patet,
quod aliquid sub ratione boni, vel mali est objectum delectationis, et doloris:
bonum autem, et malum, inquantum hujusmodi, sunt objecta appetitus; unde
patet, quod delectatio, et dolor ad appetitum pertinent. Omnis autem motus
appetitivus, seu inclinatio consequens apprehensionem, pertinet ad appetitum
intellectivum, vel sensitivum:,nam inclinatio appetitus naturalis non conse-
quitur apprehensionem ipsius appetentis, sed alterius, ut in 1. dictum est
(implic. q. 103. art. 1.); cum igitur delectatio, et dolor praesupponant in eodem
subjecto sensum, vel apprehensionem aliquam, manifestum est, quod dolor,
sicut et delectatio, cst in appetitu intellectivo, vel sensitivo. Omnis autem motus
appetitus sensitivi dicitur passio, ut supra dictum est (q. 22. art. 2.)‚ et prae-
cipue illi, qui defectum sonant: unde dolor, secundum quod est in appetitu
sensitivo, propriissime dicitur passio animae: sicut molestiae corporales pro-
prie passiones corporis dicuntur: unde et August. 14. de Civ. Dei (cap. 7.
circ. m), dolorem specialiter aegritudinem nominat.

AD PRIMUM ergo dicendum, quod dolor dicitur esse corporis, quia causa
doloris est in corpore; puta cum patimur aliquod nocivum corpori: sed motus
doloris semper est in anima, nam corpus non potest dolere, nisi dolante anima,
ut August. dicit (implic. lib. 12. sup. Gen. ad lit. cap. 24. in med. et clarius sup.
illud Psal. 8..· Repleta est malis, eta).

AD SECUNDUM dicendum, quod dolor dicitur esse sensus, non quia sit
actus sensitivae virtutis, sed quia requiritur ad dolorem corporalem, sicut ad
delectationem.

AD TERTIUM dicendum, quod dolor de amissione boni demonstrat boni-
tatem naturae3 non quia dolor sit actus naturalis appetitus; scd quia natura
aliquid appetit ut bonum, quod cum removeri sentitur, sequitur doloris passio
in appetitu sensitivo.

ARTICULUS H. 199
UTRUM TRISTITIA SIT IDEM, QUOD DOLOR.

(Part. 3. q. 15. art. 6. corp. et 3. Dist. 15. q. Π. art. 3. acl Ι. et 2.
et Veri. q. 26. art. 3. ad 9. et art. 4. ad 4.).

AD SECUNDUM sic proceditur. Videtur, quod tristitia non sit dolor: dicit
enim Aug. 14. de Civit. Dei (cap. 7. infin), quod dolor in corporalibus di-
citur, tristitia autem dicitur magis in anima; ergo tristitia non est dolor.

2. PRAETEREA. Dolor non est nisi de praesenti malo: scd tristitia potest
esse de praeterito, et de futuro: sicut poenitentia cst tristitia dc praeterito, et
anxietas de futur03 ergo tristitia omnino a dolore differt.

