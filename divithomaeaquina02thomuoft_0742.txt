738 QUAEsrto ct. ARTICULUS tv.

sacra illorum figurabantur sacramenta, et sacra novae legis3 et per eorum
observantias figurabatur conversatio populi novae legis, quae omnia ad Chri-
stum pertinent.

AD SECUNDUM dicendum, quod sacrificium novae legis, idest Eucharisda,
continet ipsum Christum, qui est sanctificationis auctor: Sanctificavit enim per
snum sanguinem populum, ut dicitur ad Heb. ult.‚ et ideo hoc sacrificium etiam
sacramentum est: sed sacrificia [al. sacramenta] veteris legis non continebant
Christum, sed ipsum figurabant3 et ideo non dicuntur sacramenta: sed ad hoc ’
designandum seorsum erant quaedam sacramenta in veteri lege, quae erant
figurae futurae consecrationis: quamvis etiam quibusdam consecrationibus
quaedam sacrificia adjungerentur.

AD TERTmM dicendum, quod etiam sacrificia, et sacramenta erant: sed
quaedam erant sacra, utpote ad cultum Dei dicata, nec tamen erant sacri-
ficia, nec sacramenta3 et ideo retinebant sibi commune nomen sacrorum.

AD QUARTUM dicendum, quod ea quae pertinebant ad conversationem po-
puli Deum colentis, retinebant sibi commune nomen observantiarum, inquan-
tum a praemissis deficiebant: non enim dicebantur sacra, quia non habebant
immediatum respectum ad cultum Dei, sicut tabernaculum, et vasa ejus: sed
per quamdam consequentiam erant caeremonialia, inquantum pertinebant
ad quamdam idoneitatem populi colentis Deum.

AD QUINTUM dicendum, quod sicut sacrificia offerebantur determinato
loco, ita etiam offerebantur in determinatis temporibus3 unde etiam solemni-
tates inter sacra computari videntur: oblationes autem, et munera compu-
tantur cum sacrificiis, quia Deo offerebantur, unde Apost. dicit ad Hebr. §.t
Omnis Pontifex ax hominibus assumptus pro hominibus constituitur in his, quae sunt
ad Deum, ut afferat dona, ct sacrificiapro peccatis.

QUAESTIO cn.

DE CAEREMONIALIUM PRAECEPTORUM CAUSIS,
IN SEX ARTICULOS DIVIsA.

Deinde considerandum est de causis caeremonialium praeceptorum.

Et (isca hoc quaeruntur sex.

Primo. Utrum praecepta caeremonialia habeant causam.
Secundo. Utrum habe-aut causam literalem, vel solum figuralem.
Tertio. De causis sacrificiorum.

Quarto. De causis sacrorum.

Quinto. De causis sacramentorum.

Sexto. De causis observantiarum.

