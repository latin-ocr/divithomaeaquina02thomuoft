668 QUAESTIO XCIV. ARTICULUS 1.

QUAESTIO XCIV.

DE LEGE NATURALI, IN SEX ARTICULOS DIVISA.

Deinde considerandum est de lege naturali.

Et circa boc quaeruntur sex.

Primo. Quid sit lex naturalis.

Secundo. Quae sint praecepta legis naturalis.

Tertio. Utrum omnes actus virtutum sint de lege naturae.
Quarto. Utrum lex naturalis sit una apud onmes.

Quinto. Utrum sit mutabilis.

Sexto. Utrum possit a mente hominis deleri.

ARTICULUS Ι. 498

UTRUM LEX NATURALIS SIT HABITUS.

AD PRIMUM sic proceditur. Videtur, quod lex naturalis sit habitus, quia,
ut Philos. dicit in 2. Ethicor. (cap. 5. *in princ), tria sunt in anima3 potentia,
habitus, et passio: sed naturalis lex non est aliqua potentiarum animae, nec
aliqua passionum, ut patet enumerando per singula; ergo lex naturalis est
habitus.

2. PRAETEREA. Basilius dicit (hic pro Basil. citandus est Damaso. lib. 4. Orth.
Fid. cap. 23. ut et part. q. 79. art. 13), quod conscientia, sive synderesis, est lex
intellectus nostri: quod non potest intelligi nisi de lege naturali: sed synderesis
est habitus quidam, ut in 1. habitum est (q. 79. art. 12.)‚· ergo lex naturalis
est habitus.

3. PRAETEREA. Lex naturalis semper in homine manet, ut infra patebit
(c11·t.5. huj. q.): sed non semper ratio hominis, ad quam lex pertinet, co·
gitat de naturali lege, ergo lex naturalis non est actus, sed habitus.

SED CONTRA est, quod Augustinus dicit in lib. de Bono Conjugali (cap. 12.
aprina), quod habitus est, quo aliquid agitur, cum opus est: sed naturalis
lex non est hujusmodi: est enim in parvulis, et damnatis, qui per eam agere
non possunt3 ergo lex naturalis non est habitus.

RESPONDEO dicendum, quod aliquid potest dici esse habitus dupliciter. Uno
modo proprie, et essentialiter: et sic lex naturalis non est habitus. Dictum
est enirn supra (q. 90. art. Ι. ad 2.), quod lex naturalis est aliquid per ra-
tionem constitutum: sicut etiam propositio est quoddam opus rationis: non
est autem idem, quod quis agit, et quo quis agit, aliquis enim per habiturn
grammaticae agit orationem congruam: cum igitur habitus sit, quo quis agit. Ι
non potest esse, quod lex aliqua sit habitus proprie, et essentialiter. Alio modo
potest dici habitus id, quod habitu tenetur: sicut dicitur fides id, quod fide
tenetur: et hoc modo, quia praecepta legis naturalis quandoque considerantur
in actu a ratione, quandoque autem sunt in ea habitualiter tantum, secundum

 

