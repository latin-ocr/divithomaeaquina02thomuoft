648 QUAESTIO xc. ARTICULUS tv.

ARTICULUS IV. 483

UTRUM PROMULGATIO SIT DE RATIONE LEGIS.

(3. Dist. 24. q. 3. art. 3. corp. et ad r. et 4. Dist. 3. art. 5. q. 3. corp).

AD QUARTUM sic proceditur. Videtur, quod promulgatio non sit de ra- ’-
tione legis: lex enim naturalis maxime habet rationem legis: sed lex natu· jn

ralis non indiget promulgatione3 ergo non est de ratione legis, quod pro- ξ
mulgetur. ⁵

2. PRAETEREA. Ad legem pertinet proprie obligare ad aliquid faciendum, .

vel non faciendum: sed non solum obligantur ad implendam legem illi, co-
ram quibus promulgatur lex, sed etiam alii; ergo promulgatio non est de
ratione legis.

3. PRAETEREA. Obligatio legis extenditur etiam in futurum; quia leges
suturis negotiis necessitatem imponunt, ut jura dicunt (lib. 1. Cod. tit. de Leg.
at Constit.).· sed promulgatio fit ad praesentes; ergo promulgatio non est de
necessitate legis.

SED CONTRA est, quod dicitur in Decretis 4. distinctione (in append. Grat.
ad sap: In istis), quod leges instituuntur, cum promulgantur.

RESPONDEO dicendum, quod, sicut dictum est (art. Ι. huj. q), lex impo-
nitur aliis per modum regulae, et mensurae: regula autem, et mensura im-
ponitur per hoc, quod applicatur his quae regulantur, et mensurantur; unde
ad hoc quod lex virtutem obligandi obtineat, quod est’proprium legis, oportet
quod applicetur hominibus, qui secundum eam regulari debent: talis autem
applicatio fit per hoc, quod in notitiam eorum deducitur ex ipsa promulga-
tione3 unde promulgatio ipsa necessaria est ad hoc, quod lex habeat suam
virtutem. Et sic ex quatuor praedictis potest colligi definitio legis: quae nihil
est aliud, quam quaedam rationis ordinatio ad bonum commune, ab eo, qui
curam communitatis habet, promulgata.

AD PRIMUM ergo dicendum, quod promulgatio legis naturae est ex hoc
ipso, quod Deus eam mentibus hominum inseruit naturaliter cognoscendam.

AD SECUNDUM dicendum, quod illi, coram quibus lex non promulgatur,
obligantur ad legem observandam, inquantum in eorum notitiam devenit per
alios, vel devenire potest promulgatione facta.

AD TERTIUM dicendum, quod promulgatio praesens in futurum extenditur
per firmitatem scripturae, quae quodammodo semper eam promulgat; unde
Isidorus dicit in 5. Etymologiarum (cup. 3. et lib. 2. cap. 10), quod lex a le-
gendo vocata est, quia scripta cst.

 

