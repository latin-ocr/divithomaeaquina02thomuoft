QUAESTIO XXIV. ARTICULUS IV. 199

SED CONTRA est, quod Aug. dicit 9. de Civ. Dei (cap. 5.), quod miscri-
cordia pertinet ad virtutem. Philos. etiam dicit in 2. Ethic. (cap. 7. prop. fin.)
quod verecundia estpassio laudabili5; ergo aliquae passiones sunt bonae, vel
malae secundum suam speciem.

RESPONDEO dicendum, quod sicut de actibus dictum est (q. 18. art. 6. et 7.
et q. 20. art. 3.), ita et de passionibus dicendum videtur3 quod scilicet species
actus, vel passionis dupliciter considerari potest. Uno modo, secundum quod
est in genere naturae: et sic bonurn, vel malum morale non pertinet ad spe·
ciem actus, vel passionis. Alio modo, secundum quod pertinent ad genus
moris; prout scilicet participant aliquid de voluntario, et judicio rationis: et
hoc modo bonurn, et malum morale possunt pertinere ad speciem passionis:
secundum quod accipitur, ut objectum passionis, aliquid de se conveniens
rationi, vel dissonum a ratione: sicut patet de verecundia, quae est timor
turpis.- et de invidia, quae est tristitia de bono alterius: sic enim pertinent ad
speciem exterioris actus.

AD PRIMUM ergo dicendum, quod ratio illa procedit de passionibus, se-
cundum quod pertinent ad speciem naturae: prout scilicet appetitus sensitivus
in se consideratur: secundum vero quod appetitus sensitivus obedit rationi,
jam bonum, et malum rationis non est ex passionibus ejus per accidens, sed
per se.

AD SECUNDUM dicendum, quod passiones, quae in bonum tendunt, si sit
verum bonum, sunt bonae; et similiter quae a vero malo recedunt: e con-
verso vero passiones, quae sunt per recessum a bono, et per accessum ad
malum, sunt malae.

AD TERTmM dicendum, quod in brutis animalibus appetitus sensitivus non
obedit rationi: et tamen inquantum ducitur quadam aestimativa naturali, quae
subjicitur rationi superiori, scilicet divinae, est in eis quaedam similitudo mo-
ralis boni, quantum ad animae passiones.

QUAESTIO XXV.

DE ORDINE PASSIONUM AD INVICEM,
IN QUATUOR ARTICULOS DIVISA.

- Deinde considerandum est de ordine passionum ad invicem.

Et circa hoc quaeruntur quatuor.

Primo. De ordine passionum irascibilis ad passiones concupiscibilis.
ἱ Secundo. De ordine passionum concupiscibilis ad invicem.

Tertio. De ordine passionum irascibilis ad invicem.

Quarto. De quatuor principalibus passionibus.

