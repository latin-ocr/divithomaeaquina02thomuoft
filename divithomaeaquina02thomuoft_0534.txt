530 QUAESTIO LXXIII. ARTICULUS X.

propter quatuor. Primo quidem, quia facilius possunt resistere peccato majo-
res3 puta qui excedunt in scientia, et virtute: unde Dominus dicit Luc. 12.
quod servus sciens volunlatam domini sui, et non faciens, plagis vapulabit multis.
Secundo propter ingratitudinem: quia omne bonum, quo aliquis magnificatur,
est Dei beneficium, cui homo fit ingratus peccando: et quan-tum ad hoc quae-
libet majoritas etiam in temporalibus bonis peccatum aggravat, secundum
illud Sap. 6.: Potentes potenter tormenta palie-ntur. Tertio propter specialem re-
pugnantiam actus peccati ad magnitudinem personae: sicut si princepsjusti-
tiam violet, qui ponitur justitiae custos; et si sacerdos fornicetur, qui casti-
tatem vovit. Quarto propter exemplum, sive scandalum: quia, ut Gregor.
dicit in Pastorali (part. Ι. sap. 2. a merl), in exemplum culpae vehementer
extenditur, quando pro reverentia gradus peccator honoratur. Ad plurium
etiam notitiam perveniunt peccata magnorum, et magis homines ea indigne
ferunt.

AD PRIMUM ergo dicendum, quod auctoritas illa loquitur de his, quae per
subreptionem infirmitatis humanae negligenter aguntur.

AD SECUNDUM dicendum, quod Deus non accipit personas, si majores plus
punit: quia ipsorum majoritas facit ad gravitatem peccati, ut dictum est (in
corp. art).

AD TERTIUM dicendum, quod homo malus non reportat incommodum
ex bono, quod habet, sed ex malo usu illius.

QUAESTIO LXXIV.

DE SUBJECTO PECCATORUM, IN DECEM ARTICULOS DIVISA.

Deinde considerandum est de subjecto vitiorum, sive peccatorum.

Et circa hoc quaeruntur decem.

Primo. Utrum voluntas possit esse subjectum peccati.

Secundo. Utrum voluntas sola sit peccati subjectum.

Tertio. Utrum sensualitas possit esse subjectum peccati.

Quarto. Utrum possit esse subjectum peccati mortalis.

Quinto. Utrum ratio possit esse subjectum peccati.

Sexto. Utrum delectatio morosa, vel non morosa sit in ratione inferiori,
sicut in subiecto.

Septimo. Utrum peccatum consensus in actum sit in superiori ratione,
sicut in subJecto.

Octavo. Utrum ratio inferior possit csse subjectum peccati mortalis.

Nono. Utrum ratio superior possit esse subjectum peccati venialis.

Decimo. Utrum in ratione superiori possit esse peccatum veniale circa

proprium objectum.

{—

