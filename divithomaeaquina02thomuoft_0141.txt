QUAESTIO xvn. ARTICULUS Π. 137

Polit. (cap. 1. a med.); ergo corpori imperatur ab anima etiam in brutis; quae
sunt composita ex anima, et corpore.

3. PRAETEREA‚ Per imperium homo facit impetum ad opus: sed impetus
in opus invenitur in brutis animalibus, ut Damaso. dicit (lib. 2. Orth. Fid.
cap. 22.); ergo in brutis animalibus invenitur imperium.

SED CONTRA. Imperium est actus rationis, ut dictum est (art. praec.); sed
in brutis non est rati03 ergo neque imperium.

RESPONDEO dicendum, quod imperare nihil aliud est, quam ordinare ali-
quem ad aliquid agendum cum quadarn intimativa motione: ordinare autern
est proprius actus rationis; unde irtzpossibile est, quod in brutis animalibus, in
quibus non est ratio, sit aliquo modo imperizmz.

AD PRIMUM ergo dicendum, quod vis appetitiva dicitur imperare motum,
inquantum movet rationem imperantem3 sed hoc est solum in hominibus3
in brutis autem animalibus virtus appetitiva non est proprie imperativa, nisi
imperativum sumatur large pro moti-vo.

AD SECUNDUM dicendum, quod in brutis animalibus corpus quidem habet
unde obediat, sed anima non habet unde imperet; quia non habet unde or-
dinet3 et ideo non est ibi ratio imperantis, et imperati, sed solum moventis,
et moti.

AD TERTIUM dicendum, quod aliter invenitur impetus ad opus in brutis
animalibus, et aliter in hominibus; homines enim faciunt impetum ad opus
per ordinationem rationis; unde in eis habet impetus rationem imperii, in
brutis autem fit impetus ad opus per instinctum naturae, quia scilicet appe-
titus eorum statim apprehenso convenienti, vel inconvenienti, naturaliter
movetur ad prosecutionem, vel fugam3 unde ordinantur ab alio ad agendum,
non autem ipsa seipsa ordinant ad actionem; et ideo in eis est impetus, sed
non imperium.

ARTICULUS 111. 97
UTRUM USUS PRAECEDAT IMPERIUM.

AD TERTIUM sic proceditur. Videtur, quod usus praecedat imperium3
imperium enirn est actus rationis, praesupponens actum voluntatis, ut supra
dictum est (art. r. huj. q.); sed usus est actus voluntatis, ut supra dictum est
(q. 16. art. r.); ergo usus praecedit imperium.

2. PRAETEREA. Imperium est aliquid eorum, quae ad finem ordinantur3
eorum autem, quae sunt ad finem, est usus; ergo videtur, quod usus sit prius,
quam imperium.

3. PRAETEREA. Omnis actus potentiae motae a voluntate usus dicitur3 quia
voluntas utitur aliis potentiis, ut supra dictum est (loc. cit.): sed imperium
est actus rationis, prout mota est a voluntate, sicut dictum est (art. 1. huj. q),-
ergo imperium est quidam usus: commune autem est prius proprio, ergo
usus est prius, quam imperium.

SED CONTRA est, quod Damascenus dicit (lib. 2. Orth. Fid. cap. 22.) quod
impetus ad operationem praecedit usum: sed impetus ad operationem fit per
imperium3 ergo imperium praecedit usum.

RESPONDEO dicendum, quod usus ejus quod est ad finem, secundum quod
est in ratione referente ipsum in finem, praecedit electionem, ut supra di-
ctum est (q. praec. art. 4.): unde multo magis praecedit imperium. Sed usus

