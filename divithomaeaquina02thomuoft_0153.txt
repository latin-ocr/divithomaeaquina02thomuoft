QUAESTIO XVIII. ARTICULUS 111. 149

RESPONDEO dicendum, quod in rebus naturalibus non invenitur tota ple-
nitudo perfectionis, quae debetur eis ex forma substantiali, quae dat speciem 3
sed multum superadditur ex supervenientibus accidentibus3 sicut in homine
ex figura, ex colore, et sic de aliis; quorum si aliquod desit ad decentem
habitudinem, consequitur malum. Ita etiam est in actione: nam plenitudo
bonitatis ejus non tota consistit in sua specie, sed aliquid additur ex his, quae
adveniunt tamquam accidentia quaedam: et hujusmodi sunt circumstantiae
debitae: unde si aliquid desit, quod requiratur ad debitas circumstantias, erit
actio mala.

AD PRIMUM ergo dicendum, quod circumstantiae sunt extra actionem,
inquantum non sunt de essentia actionis: sunt tamen in ipsa actione, velut
quaedam accidentia ejus: sicut et accidentia, quae sunt in substantiis natu-
ralibus, sunt extra essentias earum.

AD SECUNDUM dicendum, quod non omnia accidentia per accidens se ha-
bent ad sua subiecta: sed quaedam sunt per se accidentia, quae in unaquaque
arte considerantur: et per hunc modum considerantur circumstantiae actuum
in doctrina morali.

AD TERTIUM dicendum, quod cum bonum convertatur cum ente, sicut
ens dicitur secundum substantiam, et secundum accidens, ita et bonum attri—
buitur alicui et secundum esse suum essentiale, et secundum esse accidentale,

tam in rebus naturalibus, quam in actionibus moralibus.

ARTICULUS iv. 107
UTRUM ACTIO HUMANA SIT BONA, VEL MALA EX FINE.

(Infr. q. 73. art. Ι. ad L).

AD QUARTUM sic proceditur. Videtur, quod bonum, et malum in actibus
humanis non sint ex fine: dicit enirn Dionys. 4. cap. de Div. Nomin. (part. 4.
aliquant. a princ. lect. 14), quod nihil respiciens ad malum operatur; si igitur
ex fine derivaretur operatio bona, vel mala, nulla actio esset mala, quod patet
esse falsum.

2. PRAETEREA. Bonitas actus est aliquid in ipso existens: finis autem est
causa extrinseca; non ergo secundum finem dicitur actio bona, vel mala.

3. PRAETEREA. Contingit aliquam bonam operationem ad malum finem
ordinari; sicut cum aliquis dat eleemosynam propter inanem gloriam3 et e
converso aliquam malam operationem ordinari ad bonurn finem3 sicut cum
quis furatur3 ut det pauperi3 non ergo est ex fine actio bona, vel mala.

SED CONTRA est, quod Boet. dicit in Topic. (implic. lib. 3. cap. ι. non procul
a princ.) quod cujus finis bonus est, ipsum quoque bonum est3 et cujus finis
malus est, ipsum quoque malum est.

RESPONDEO dicendum, quod eadem est dispositio rerum in bonitate, et in
esse: sunt enim quaedam, quorum esse ex alio non dependet: et in his sufficit
considerare ipsum eorum esse absolute. Quaedam vero sunt, quorum esse
dependet ab alio3 unde oportet, quod considerentur per considerationem ad
causam, a qua dependent: sicut autem esse rei dependet ab agente, et forma,
sic bonitas rei dependet a fine: unde in personis divinis, quae non habent
bonitatem dependentem ab alio, non consideratur aliqua ratio bonitatis ex
fine: actiones autem humanae, et alia, quorum bonitas dependet ab alio, ha-

S. Tuomst. Summa Theologica. Vol. ΙΙ. 11

