 

QUAESTIO ΧΠ. ARTICULUS Ι. 109

ARTICULUS Ι. 70
UTRUM INTENTIO SIT ACTUS INTELLECTUS, VEL VOLUNTATIS.

(2-2. q. 168. art. 1. corp. et 2. Dist. 28. art. 3. et Veri. q. 23. art. 13.
cl Mal. q. 16. art. ιι. ad 3.).

An 1>R1MUM sic proceditur. Videtur, quod intentio sit actus intellectus, et
non voluntatis. Dicitur enim Matth. 6.: Si oculus tuus suerit simplex, totum
corpus tuum lucidum erit .· ubi per oculum significatur intentio, ut dicit Augustin.
in lib. 2. de Serm. Dom. in monte (cap. 13.): sed oculus, cum sit instru-
mentum visus, significat apprehensivam potentiam; ergo intentio non est
actus appetitivae potentiae, sed apprehensivae.

2. PRAETEREA. Ibidem Augustinus dicit (in fin. cap), quod intentio lumen
vocatur a Domino ubi dicit (Manh. 6.): Si lumen, quod iu te cst, tenebrae
sunt, etc.: sed lumen ad cognitionem pertinet; ergo et intentio.

3. Pura-nna«. Intentio designat ordinationem quamdam in finem: sed
ordinare est rationis; ergo intentio non pertinet ad voluntatem, sed ad ra-
tionem.

4. PRAETEREA. Actus voluntatis non est nisi finis, vel eorum quae sunt ad
finem; sed actus voluntatis respectu finis vocatur voluntas, seu fruitio: respectu
autem eorum, quae sunt ad finem, est electt‘o, a quibus differt intentio ,· ergo
intentio non est actus voluntatis.

San CONTRA est, quod Augustinus dicit in 10. de Trinit. (cap. 7. cir. fin.
innuitur, ct lib. ιι. cap. 3. et 4. et 6. et clar. cap. 9.), quod voluntatis intentio
copulat corpus visum visui, et similiter speciem in memoria existentem ad
aciem animi interius cogitantis; est igitur intentio actus voluntatis.

· RESPONDEO dicendum, quod intentio, sicut ipsum nomen sonat, significat

in aliud tendere: in aliquid autem tendit et actio moventis, et motus mobilis:
Σ sed hoc quod motus mobilis in aliquid tendit, ab actione moventis procedit.
ι Unde intentio primo, et principaliter pertinet ad id, quod movet ad finem;
unde dicimus architectorem, et omnem praecipientem movere suo imperio
- alios ad id, ad quod ipse tendit: voluntas autem movet omnes alias vires
⁴ animae ad finem, ut supra habitum est (q. 9. art. 1.); unde manifestum est,
’ quod intentio proprie est actus voluntatis.

AD ramum ergo dicendum,qu0d intentio nominatur oculus metaphorice;
non quia ad cognitionem pertinet; sed quia cognitionem praesupponit, per
quam proponitur voluntati finis, ad quem movet: sicut oculo praevidemus,
quo tendere corporaliter debeamus.

AD SECUNDUM dicendum, quod intentio dicitur lumen, quia manifesta est
intendenti; unde et opera dicuntur, tenchrae, quia homo scit quid intendit,
sed nescit quid cx opere sequatur, sicut Aug. ibidem exponit (loc. cit. in arg).

AD TERTluM dicendum, quod voluntas quidem non ordinat, sed tamen
in aliquid tendit secundum ordinem rationis; unde hoc nomen, intentio, no-
minat actum voluntatis, praesupposita ordinatione rationis ordinantis aliquid
in finem.

AD QUARTUM dicendum‚quod intentio cst actus voluntatis respectu finis:
sed voluntas respicit finem tripliciter. Uno modo absolute: ct sic dicitur vo-
luntas, prout absolute volumus vel sanitatem, vel si quid aliud est hujusmodi.

