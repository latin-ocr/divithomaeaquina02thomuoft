QUAESTIO 1.

DE ULTIMO FINE HOMINIS IN COMMUNI,
IN OCTO ARTICULOS DIVISA.

Ubi primo considerandum occurrit de ultimo fine humanae vitae, et deinde
de his, per quae homo ad hunc finem pervenire potest, vel ab eo deviare:
ex fine enim oportet accipere rationes eorum, quae ordinantur ad finem: et
quia ultimus finis humanae vitae ponitur esse beatitudo, oportet. primum con-
siderare de ultimo fine in communi, deinde de beatitudine.

Circa primum quaeruntur octo.

Primo. Utrum hominis sit agere propter finem.

Secundo. Utrum hoc sit proprium rationalis naturae.

Tertio. Utrum actus hominis recipiant speciem a fine.

Quarto. Utrum sit aliquis ultimus finis humanae vitae.

Quinto. Utrum unius hominis possint esse plures ultimi fines.
Sexto. Utrum horno ordinet omnia in ultimum finem.

Septimo. Utrum idem sit finis ultimus omnium hominum.

Octavo. Utrum in illo ultimo fine omnes aliae creaturae conveniant.

ARTICULUS Ι. ι

UTRUM nomm CONVENIAT AGERE PROPTER FINEM.

(Insr. art. 2. corp. et q. 6. art. ι. corp. et q. 28. art. 6. corp. et q. 94. art. 2. corp.
et q. 109. art. 6. corp. et lib. 3. Contr. g. cap. 2. et opusc. 2. cap. ιοο.).

AD PRIMUM sic proceditur. Videtur, quod homini non conveniat agere
propter finem: causa enim naturaliter prior est suo effectu: sed finis habet
rationem ultimi, ut ipsum nomen sonat; ergo finis non habet rationem causae:
sed propter illud agit homo, quod est causa actionis; cum haec praepositio
propterdesignet habitudinem causae3 ergo homini non convenit agere propter
finem.

2. PRAETEREA. Illud, quod est ultimus finis, non est propter finem: sed
in quibusdam actiones sunt ultimus finis, ut patet per Philos. in 1. Ethicor.

y (cap. ι. iu princ.) ,· ergo non omnia homo agit propter finem.
ἵ

