QUAESTIO xrx. ARTICULUS rv. 163

3. PRAETEREA. Mensura debet esse certissima: sed lex aeterna est nobis
ignota3 ergo non potest esse nostrae voluntatis mensura, ut ab ea, bonitas
voluntatis nostrae dependeat.

SED CONTRA est, quod August. dicit 22. contr. Faust. (sap. 27. in princ),
quod peccatum est dictum, factum, vel concupitum aliquid contra aeternam
legem: sed malitia voluntatis est radix peccati3 ergo cum malitia bonitati
. opponatur, bonitas voluntatis dependet a lege aeterna.

RESPONDEO dicendum, quod in omnibus causis ordinatis effectus plus de-
pendet a causa prima, quam a causa secunda: quia causa secunda non agit
nisi in virtute primae causae: quod autem ratio humana sit regula voluntatis
humanae, ex qua ejus bonitas mensuretur, habet ex lege aeterna, quae est
ratio divina. Unde in Ps. 4. dicitur: Multi dicunt.- ,Quis ostendit nobis bona? Si-
gnatum est super nos lumen vultus tui, Domine: quasi diceret: lumen rationis,
quod in nobis est, intantum potest nobis ostendere bona, et nostram volun-
tatem regulare, inquantum est lumen vultus tui, idest a vultus tuo derivatum.
Unde manifestum est, quod multo magis dependet bonitas voluntatis humanae
a lege aeterna, quam a ratione humana: et ubi deficit humana ratio, oportet
ad rationem aeternam recurrere.

AD PRIMUM ergo dicendum, quod unius rei non sunt plures mensurae
proximae; possunt tamen esse plures mensurae, quarum sub una alia or-
dinetur.

AD SECUNDUM dicendum, quod mensura proxima est homogenea men-
surato, non autem mensura remota.

AD TERTIUM dicendum, quod licet lex aeterna sit nobis ignota, secundum
quod est in mente divina3 innotescit tamen nobis aliqualiter vel per rationem
naturalem, quae ab ea derivatur, ut propria ejus imago, vel per aliqualem
revelationem superadditam.

ARTICULUS V. 119
UTRUM VOLUNTAS DISCORDANS A RATIONE ERRANTE SIT MALA.

(2. Dist. 39. q. 3. art. 2. corp. et art. 3. per tot.
et 4. Dist. 9. art. 3. q. 2. ad 2. et Veri. q. 17. art. 5. et Mal. q. 2. art. 2. ad 8.
et Quodl. 3. art. 27. et 8. art. 13. et 15. et 9. art. 15. corp.
et in Rom. 14. lact. 2. et 3. fin. et in Gal. 5.).

AD QUINTUM sic proceditur. Videtur, quod voluntas discordans a ratione
‚errante non sit mala: ratio enim est regula voluntatis humanae, inquantum
derivatur a lege aeterna, ut dictum cst (art. praec.): sed ratio errans non de-
rivatur a lege aeterna3 ergo ratio errans non est regula voluntatis humanae3
non est ergo voluntas mala, si discordat a ratione errante.

2. PRAETEREA. Secundum Aug. (serm. 5. de Verb. Dom. cap. 8.): inferioris
potestatis praeceptum non obligat, si contrarietur praecepto potestatis supe-
rioris: sicut si proconsul iubeat aliquid, quod imperator prohibet: sed ratio
errans quandoque proponit aliquid, quod est contra praeceptum superioris,
scilicet Dei, cujus est summa potestas; ergo dictamen rationis errantis non
obligat3 non est ergo voluntas mala, si discordet a ratione errante.

3. PRAETEREA. Omnis voluntas mala reducitur ad aliquam speciem ma-
litiae: sed voluntas discordans a ratione errante non potest reduci ad aliquam

