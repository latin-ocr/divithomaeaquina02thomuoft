274 QUAESTIO XXXVI. ARTICULUS Ι.

QUAESTIO XXXVI.

DE CAUsrs TRISTITIAE, SEU DOLORIS,
IN QUATUOR ARTICULos DIVISA.

Deinde considerandum est de causis tristitiae.

Et circa hoc quaeruntur quatuor.

Primo. Utrum causa doloris sit bonurn amissum, vel magis malum con-
junctum.

Secundo. Utrum concupiscentia sit causa doloris.
Tertio. Utrum appetitus unitatis sit causa doloris.
Quarto. Utrum potestas, cui resisti non potest, sit causa doloris.

ARTICULUS I . 206

UTRUM CAUSA DOLORIS SIT BONUM AMISSUM,
VEL MALUM CONJtJNCTUM.

An PRIMUM sic proceditur. Videtur, quod bonum amissum sit magis causa
doloris, quam malum conjunctum: dicit enim Aug. in lib. de octo quaestio-
nibus Dulcitii (q. Ι. α med), dolorem esse de amissione bonorum tempora-
lium3 eadem ergo ratione quilibet dolor ex amissione alicujus boni contingit.

2. PRAETEREA. Supra dictum est (q. praec. art. 4.), quod dolor, qui dele-
ctationi contrariatur, est de eodem, de quo est delectatio: sed delectatio est
de bono, sicut supra dictum est (ibid.) ,· ergo dolor est principaliter de amis-
sione boni.

3. PRAETEREA. Secundum Aug. 14. de Civ. Dei (cap. 7. et 9.), amor est
causa tristitiae, sicut et aliorum affectionum animae3 sed objectum amoris
est bonum3 ergo dolor, vel tristitia magis respicit bonum amissum, quam
malum conjunctum.

SED CONTRA est, quod Damascen. dicit in 2. lib. (Orth. Fid. cap. 12.), quod,
expectatum malum timorem constituit, praesens vero tristitiam.

Rnspoxmzo dicendum, quod si hoc modo se haberent privationes in ap-
prehensione animae, sicut se habent in ipsis rebus, ista quaestio nullius rno-
menti esse videretur: malum enim, ut in 1. habitum est (q. 48. art. 1.), est
privatio boni. Privatio autem in rerum natura nihil est aliud, quarn carentia
oppositi habitus: secundum hoc ergo idem esset tristari de bono amisso, et
de malo habito: sed tristitia est motus appetitus apprehensionem sequentis;
in apprehensionem autem ipsa privatio habet rationem cujusdam entis3 unde
dicitur ans rationis, et sic malum, cum sit privatio, se habet per modum con-
trarii3 et ideo quantum ad motum appetitivum differt, utrum respiciat princi· .
palius malum conjunctum, vel bonum amissum.

Et quia motus appetitus animalis hoc modo se habet in operibus animae,
sicut motus naturalis in rebus naturalibus, ex consideratione naturalium mo-
tuum veritas accipi potest: si enim accipiamus in motibus naturalibus ac·

