470 QUAESTIO LXVIII. ARTICULUS Ι.

distinguit eadem septem dona a quatuor virtutibus cardinalibus, quas dicit
significari per quatuor angulos domus.

RESPONDEO dicendum, quod si loquamur de dono, et virtute secundum
nominis rationem, sic nullam oppositionem habent ad invicem: nam ratio
virtutis sumitur, secundum quod perficit hominem ad bene agendum, ut supra
dictum est (q. 55. art. 3. et 4.): ratio autem doni sumitur secundum compa-
rationem ad causam, a qua est: nihil autem prohibet, illud quod est ab alio,
ut donum, esse perfectivum alicujus ad bene operandum3 praesertim cum
supra dixerimus (q. 63. art. 3), quod virtutes quaedam nobis sunt infusae a
Deo, unde secundum hoc donum a virtute distingui non potest. Et ideo quidam
posuerunt quod dona non essent a virtutibus distinguenda: sed eis remanet
non minor difficultas, ut scilicet rationem assignent, quare quaedam virtutes
dicantur dona, et non omnes, et quare aliquae computentur inter dona, quae
non computantur inter virtutes, ut patet de timore. Unde alii dixerunt, dona
a virtutibus esse distinguenda: sed non assignaverunt convenientem distin-
ctionis causam, quae scilicet ita communis esset virtutibus, quod nullo modo
donis, aut e converso. Considerantes enim aliqui, quod inter septem dona
quatuor pertinent ad rationem (scilicett sapientia, scientia, intellectus, et consilium)
et tria ad vim appetitivam (scilicet:sortitzcdo,piuta5, et timor) posuerunt, quod
dona perficiebant liberum arbitrium, secundum quod est facultas rationis;
virtutes vero, secundum quod est facultas voluntatis: quia invenerunt duas
solas virtutes in ratione, vel intellectu, scilicet fidem, et prudentiam3 alias
vero in vi appetitiva, vel affectiva: oporteret autem, si haec distinctio esset
conveniens, quod omnes virtutes essent in vi appetitiva, et omnia dona in
ratione.

Quidam vero considerantes, quod Gregor. dicit in 2. Moral. (cap. 26. antu
med.) quod donum Spiritus Sancti, quod in mente sibi subjecta format pru-
dentiam, temperantiam, justitiam, et fortitudinem, eamdem mentem munit
contra singula tentamenta per septem dona, dixerunt, quod virtutes ordi-
nantur ad bene operandum, dona vero ad resistendum tentationibus: sed
nec ista distinctio sufficit: quia etiam virtutes tentationibus resistunt indu-
centibus ad peccata, quae contrariantur virtutibus, unumquodque enirn resistit
naturaliter suo contrario: quod praecipue patet de charitate, de qua dicitur
Cantic. 8.: Aquae multae non potuerunt extinguere charitatem. Alii vero consi-
derantes, quod ista dona traduntur in Scriptura, secundum quod fuerunt in
Christo, ut patet Isa. 11. dixerunt, quod virtutes ordinantur simpliciter ad
bene operan‘dum3 sed dona ordinantur ad hoc, ut per ea conformemur Christo,
praecipue quantum ad ea, quae passus est: quia in passione ejus praecipue
hujusmodi dona resplenduerunt: sed hoc etiam non videtur esse sufficiens:
quia ipse Dominus praecipue nos inducit ad sui conformitatem, secundum
humilitatem, ct mansuetudinem, Matth. 11.: Discite ιι me, quia mitis sum, et
humilis corda .· et secundum charitatem, Joann. 15.: Diligatis invicem sicut dilexi
vos: et hae ctiam virtutes praecipue in passione Christi resplenduerunt.

Et ideo ad distinguendum dona a virtutibus debemus sequi modum lo-
quendi Scripturae, in qua nobis traduntur, non quidem sub nomine dono-
rum, sed magis sub nomine spirituum. Sic enim dicitur Isa. 11. : Requiescct super
eum spiritns supientiae, ct intelletum, cto: ex quibus verbis manifeste datur in-
telligi, quod ista septem enumerantur ibi, secundum quod sunt in nobis ab
inspiratione divina: inspiratio autem significat quamdam motionem ab exte-
riori. Est enim considerandum, quod in homine est duplex principium movens:

