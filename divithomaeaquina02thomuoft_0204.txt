200 QUAESTIO XXV. ARTICULUS Ι.

ARTICULUS Ι. 146

UTRUM PASSIONES IRASCIBILIS
SINT PRIORES PASSIONIBUS CONCUPISCIBILIS, VEL E CONVERSO.

(Infr. q. 40. art. I. corp. et 2-2. q. 141. art. 3. ad Ι. εἰ 3. Dist. 26. q. 2. art.3. corp.
et Veri. q. 25. art. 1. corp. et Mal. q. 4. art. 2. ad 12.)-

ΑΙ) PRIMUM sic proceditur. Videtur, quod passiones irascibilis sint priores.
passionibus concupiscibilis: ordo enim passionum est secundum ordinem
objectorum: sed objectum irascibilis est bonum arduum, quod videtur esse
supremum inter alia bona; ergo passiones irascibilis videntur praeesse passio-
nibus concupiscibilis.

2. PRAETEREA. Movens est prius moto: sed irascibilis comparatur ad con-
cupiscibilem, sicut movens ad motum: ad hoc enim datur animalibus, ut
tollantur impedimenta, quibus concupiscibilis prohibetur frui suo objecto, ut
supra dictum est (q. 23. art. 1.): removens autem prohibens habet rationem
moventis, ut dicitur in 8. Phys. (tex 32.); ergo passiones irascibilis sunt priores
passionibus concupiscibilis.

3. PRAETEREA. Gaudium, et tristitia sunt passiones concupiscibilis: sed -
gaudium, et tristitia consequuntur ad passiones irascibilis: dicit enim Phil. in
4. Eth. (cap.5. a med), quod punitio quietat impetum irae, delectationem loco
tristitiae faciens ; ergo passiones concupiscibilis sunt posteriores passionibus
irascibilis.

SED CONTRA. Passiones concupiscibilis respiciunt bonurn absolutum: pas-
siones autem irascibilis respiciunt bonum contractum, scilicet arduum: cum
igitur bonum simpliciter sit prius, quam bonum contractum, videtur, quod
passiones concupiscibilis sint priores passionibus irascibilis.

REsPONDI-:o dicendum, quod passiones concupiscibilis ad plura se habent,
quam passiones irascibilis: nam in passionibus concupiscibilis invenitur ali-
quid pertinens ad motum, sicut desideriun13 et aliquid pertinens ad quietem,
sicut gaudium, et tristitia: sed in passionibus irascibilis non invenitur aliquid
pertinens ad quietem, sed solum pertinens ad motum: cujus ratio est, quia
id, in quo jam quiescitur, non habet rationem difficilis, seu ardui, quod est
objectum irascibilis.

Quies autem, cum sit finis motus, est prior in intentione, sed posterior
in executione: si ergo comparentur passiones irascibilis ad passiones concu-
piscibilis, quae significant quietem in bono, manifeste passiones irascibilis
praecedunt ordine executionis hujusmodi passiones concupiscibilis3 sicut spes
praecedit gaudium3 unde causat ipsum, secundum illud Apostoli Rom. 12.:
Spe gaudentes: sed passio concupiscibilis importans quietem in malo, scilicet,
tristitia, media est inter duas passiones irascibilis: sequitur enim timorem:
cum enim occurrerit malum, quod timebatur, causatur tristitia: praecedit
autem motum irae, quia cum ex tristitia praecedente aliquis insurgit in vin-
dictam, hoc pertinet ad motum irae: et quia rependere vicem mali, appre-
henditur ut bonum, cum iratus hoc consecutus suerit, gaudet2et sic manifestum
est, quod omnis passio irascibilis terminatur ad passionem concupiscibilis
pertinentem ad quietem, scilicet vel ad gaudium, vel ad tristitiam. Sed si
comparentur passiones irascibilis ad passiones concupiscibilis, quae impor-

