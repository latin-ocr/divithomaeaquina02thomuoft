130 QUAESTIO XV. ARTICULUS III.

AD SECUNDUM dicendum, quod intemperatus habet pro fine delectationem
operis [al. operationis] propter quam consentit in opus, magis quam in ipsam
operationem [al. delectationem}

AD TERTIUM dicendum, quod electio addit supra consensum quamdam re-
lationem respectu ejus, cui aliquid praeeligitur : et ideo post consensum adhuc
remanet electio: potest enim contingere, quod per consilium inveniantur plura
ducentia ad finem, quorum dum quodlibet placet, in quolibet eorum consen-
titur3 sed ex multis, quae placent, praeaccipimus unum eligendo: sed si in-
veniatur unum solum, quod placeat, non differunt re consensus, et electio,
sed ratione tantum: ut consensus dicatur, secundum quod placet ad agen-
dum3 electio autern, secundum quod praefertur his, quae non placent.

ARTICULUS IV. 90

UTRUM CONSENSUS IN ACTUM PERTINEAT SOLUM
AD SUPERIOREM ANIMAE PARTEM.

(2-2. q. 110. art. Ι. corp).

AD QUARTUM sic proceditur. Videtur, quod consensus ad agendum non
semper pertineat ad superiorem rationem: delectatio enim consequitur ope-
rationem, et perficit eam, sicut decor juventutem, sicut dicitur in 10. Ethic.
(cap. 4. post. med.): sed consensus in delectationem pertinet ad inferiorem ra-
tionem, ut dicit August. in 12. de Trin. (cap. 12) ‚· ergo consensus in actum
non pertinet ad solam superiorem rationem.

2. PRAETEREA. Actio, in quam consentimus, dicitur esse voluntaria: sed
multarum potentiarum est producere actiones voluntarias, ergo non sola su-
perior ratio consentit in actum.

3. PRAETEREA. Superior ratio intendit aeternis inspiciendis, et consulendis,
ut Augustinus dicit in 12. de Trin. (cap. 7. in fin.): sed multoties homo con-
sentit in actum, non propter rationes aeternas, sed propter aliquas rationes
temporales, vel etiam propter aliquas animae passiones; non ergo consen-
tire in actum pertinet ad solam superiorem rationem.

SED CONTRA est, quod August. dicit in 12. de Trinit. (cap. 12. circ. med),
non potest peccatum efficaciter perpetrandum mente decerni, nisi illa mentis
intentio, penes quam summa potestas est membra in opus movendi, vel ab
opere cohibendi, malae actioni cedat, et serviat.

RESPONDEO dicendum, quod finalis sententia semper pertinet ad eum, qui
superior est, ad quem pertinet de aliis judicare3 quamdiu enim judicandum
restat, quod proponitur, nondum datur finalis sententia: manifestum est autem,
quod superior ratio est, quae habet de omnibus judicare: quia de sensibi—
libus per rationem [al. pur rationes humanas] judicamus: de his vero, quae ad
rati0nes humanas pertinent, judicamus secundum rationes divinas, quae per-
tinet ad rationem superiorem: et ideo quamdiu incertum est, an secundum
rationes divinas resistatur, vel non, nullum judicium rationis habet rationem
finalis sententiae: finalis autem sententia de agendis est consensus in actu1u;
et ideo consensus in actum pertinet ad rationem superiorem, secundum tamen
quod in ratione voluntas includitur, sicut supra dictum est (art. Ι. huj. q. ad 1.).

AD PRIMUM ergo dicendum, quod consensus in delectationem operis per-
tinet ad superiorem rationem, sicut et consensus in opus: sed consensus in

