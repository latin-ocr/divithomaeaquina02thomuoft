QUAESTIO XXIX. ARTICULUS IV. 225

SED CONTRA est, quod Apostolus dicit ad Ephes. 5. quod nemo umquam
carnem suam odio habuit.

RESPONDEO dicendum, quod impossibile est, quod aliquis per se loquendo
odiat seipsum: naturaliter enirn unumquodque appetit bonum; nec potest
aliquid sibi appetere, nisi sub ratione boni: nam malum est praeter volun-
tatem, ut Dion. dicit 4. cap. de Div. Nom. (lect. 22.): amare autem aliquem
est velle ei bonum, ut supra dictum est (q. 26. art. 4⁷)‚· unde necesse est,
quod aliquis amet seipsum3 et impossible est, quod aliquis odiat seipsum,
per se loquendo. Per accidens tamen contingit, quod aliquis seipsum odio
habeat: et hoc dupliciter; uno modo ex parte boni, quod sibi aliquis vult, ac-
cidit enim quandoque, illud quod appetitur ut secundum quid bonum, esse
simpliciter malum: et secundum hoc aliquis per accidens vult sibi malum,
quod est odire. Alio modo ex parte sui ipsius, cui vult bonum: unumquodque
enim maxime est id, quod est principalius in ipso; unde civitas dicitur facere
id, quod Rex facit, quasi Rex sit tota civitas; manifestum est ergo, quod homo
maxime est mens hominis: contingit autem, quod aliqui aestimant se maxime
esse illud, quod sunt secundum naturam corporalem, et sensitivam3 unde
amant se secundum id, quod aestimant se esse; sed odiunt id, quod vere sunt,
dum volunt contraria rationi; et utroque modo ille qui diligit iniquitatem, odit
non solum animam suam, sed etiam seipsum.

Et per hoc patet responsio AD PRIMUM.

AD SECUNDUM dicendum, quod nullus sibi vult, et facit malum, nisi in-
quantum apprehendit illud sub rationi boni: nam et illi, qui interimunt se-
ipsos,hoc ipsum quod est mori apprehendunt sub ratione boni, inquantum est
terminativum alicujus miseriae, vel doloris.

AD TERTIUM dicendum, quod avarus odit aliquod accidens suum: non ta-
men propter hoc odit seipsum: sicut aeger odit suam aegritudinem ex hoc
ipso quod se amat. Vel dicendum, quod avaritia odiosos facit aliis, non autem
sibi ipsi: quinimmo causatur ex inordinato sui amore, secundum quern de
bonis temporalibus plus sibi aliquis vult, quam debeat.

ARTICULUS V. 168

UTRUM ALIQUIS POSSIT ODIO HABERE VERITATEM.

(2-2. q. 34. art. 1. corp).

AD QUINTUM sic proceditur. Videtur, quod aliquis non possit habere odio
veritatem: bonum enim, et ens, et verum convertuntur: sed aliquis non potest
habere odio bonitatem3 ergo nec veritatem.

2. Pasti-snm. Omnes homines naturaliter scire desiderant, ut dicitur in
principio Men: sed scientia non est nisi verorum; ergo veritas naturaliter de-
sideratur, et amatur: sed quod naturaliter inest, semper inest; nullus ergo
potest habere odio veritatem.

3. PRAETEREA. Philosophus dicit in 2. Rhet. (cap. 4. a med.) quod homines
amant non fictos: sed non nisi propter veritatem 3 ergo homo naturaliter amat
veritatem3 non ergo eam odio habet.

SED CONTRA est, quod Apostolus dicit ad Gal. 4.: Factus sum vobis ini-
micus, verum dicens vobis.

