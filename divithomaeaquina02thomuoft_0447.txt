——v v.

 

QUAES‘rro thv. Alimentus lv. 443

enim nostra regulatur secundum veritatem divinam: charitas autem secundum
bonitatem ejus: spes autem secundum magnitudinem omnipotentiae, et pie-
tatis ejus: et ista est mensura excedens omnem humanam facultatem; unde
numquam potest homo tantum diligere Deum, quantum diligi debet; nec
tantum credere, aut sperare in ipsum, quantum debet; unde multo minus po-
test ibi esse excessus: et sic bonum talis virtutis non consistit in medio: sed
tanto est melius, quanto magis acceditur ad summum. Alia vero regula, vel
mensura virtutis theologicae est ex parte nostra: quia etsi non possumus ferri
in Deum, quantum debemus: debemus tamen ferri in ipsum credendo, spe-
rando, et amando secundum mensuram nostrae conditionis; unde per acci-
dens potest in virtute theologica considerari medium, et extrema ex parte

nostra.
AD PRIMUM ergo dicendum, quod bonum virtutum intellectualium, et mo·

ralium consistit in medio per conformitatem ad regulam, vel mensuram, quam
transcendere contingit: quod non est in virtutibus theologicis, per se loquendo,
ut dictum est (in corp).

AD SECUNDUM dicendum, quod virtutes morales, et intellectuales perficiunt
intellectum, et appetitum nostrum in ordine ad mensuram, et regulam crea-
tam: virtutes autem theologicae in ordine ad mensuram, et regulam increa-
tam; unde non est similis ratio.

AD 'ri-:rmum dicendum, quod spes est media inter praesumptionem, et de-
sperationem ex parte nostra; inquantum scilicet aliquis praesumere dicitur
ex eo quod sperat a Deo bonum, quod excedit suam conditionem; vel despe-
rare, quia nou sperat quod secundum suam conditionem sperare possetznon
autem potest esse superabundantia spei ex parte Dei, cujus bonitas est infi—
nita. Similiter etiam fides est media inter contrarias haereses3 non per com-
parationem ad objectum, quod est Deus, cui non potest aliquis nimis credere3
sed inquantum ipsa opinio humana est media inter contrarias opiniones, ut
ex supradictis patet (art. praec. ad 3.).

QUAESTIO LXV.

DE CONNEXIONE VIRTUTUM, IN QUINQUE ARTICULOS DWISA.

Deinde considerandum est de connexione virtutum.

Et circa hoc quaeruntur quinque.

Primo. Utrum virtutes morales sint ad invicem connexae.
Secundo. Utrum virtutes morales possint esse sine charitate.
Tertio. Utrum charitas possit esse sine eis.

Quarto. Utrum fides, et spes possint csse sine charitate.
Quinto. Utrum charitas possit esse sinc eis.

