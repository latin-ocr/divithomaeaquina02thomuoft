882 QUAESTIO cxiv. ARTICULUS v1.

titur: Orate pro invicem, ut salvemini ; cum igitur salus hominis non possit
esse nisi per gratiam, videtur quod unus homo possit alteri mereri primam
gratiam.

3. PRAETEREA. Lucae 16. dicitur: Facite vobis amicos de mammona iniqui-
tatis, ut cum defeceritis, recipiant vos in aeterna tabernacula.- sed nullus recipitur
in aeterna tabernacula nisi per gratiam, per quarn solam aliquis meretur
vitam aeternam, ut supra dictum est (art. 2. ij. q. et q. 109. art. 5.); ergo
unus homo potest alteri acquirere merendo primam gratiam.

SED CONTRA est, quod dicitur Jerem. 1 1.: Si steterit Moyses, et Samuel coram
me, non est anima mea ad populum istam: qui tamen fuerunt maximi meriti
apud Deum3 videtur ergo, quod nullus possit alteri mereri primam gratiam.

Rssspoxmzo dicendum, quod, sicut ex supradictis patet (art. r. et4. huj. q),
opus nostrum habet rationem meriti ex duobus: primo quidem ex vi motionis
divinae: et sic meretur aliquis ex condigno: alio modo habet rationem meriti,
secundum quod procedit ex libero arbitrio, inquantum voluntarie aliquid fa-
cimus: et ex hac parte est meritum congrui3 quia congruum est, ut, dum
homo bene utitur sua virtute, Deus secundum superexcellentem virtutem
excellentius operetur. Ex quo patet, quod merito condigni nullus potest me-
reri alteri primam gratiam, nisi solus Christus: quia unusquisque nostrum
movetur a Deo per donum gratiae, ut ipse, ad vitam aeternam perveniat, et
ideo meritum condigni ultra hanc motionem non se extendit: sed anima
Christi mota est a Deo per gratiam, non solum ut ipse perveniret ad gloriam
vitae aeternae, sed etiam ut alios in eam adduceret, inquantum est caput
Ecclesiae, et auctor salutis humanae, secundum illud ad Hebr. 2.: Qui maltos
filios in gloriam adduxerat, auctorem salutis, etc.: sed merito congrui potest
aliquis alteri mereri primam gratiam. Quia enim homo in gratia constitutus
implet Dei voluntatem, congruum est secundum amicitiae proportionem, ut
Deus impleat hominis voluntatem in salvatione alterius; licet quandoque
possit habere impedimentum ex parte illius, cujus aliquis sanctus justifica-
tionem desiderat: et in hoc casu loquitur auctoritas Jeremiae ultimo adducta.

AD PRtMUM ergo dicendum, quod fides aliorum valet alii ad salutem me-
rito congrui, non merito condigni.

AD SECUNDUM dicendum, quod impetratio orationis innititur misericordiae:
meritum autem condigni innititur justitiae, et ideo multa orando impetrat
homo ex divina misericordia, quae tamen non meretur secundum justitiam,
secundum illud Danielis 9.: Neque enim in justificationibus nostris prosternimus
preces anta faciem tuam, scd [n miserationibus tuis multis.

AD TERTIUM dicendum, quod pauperes eleemosynas recipientes dicuntur
recipere alios in aeterna tabernacula, vel impetrando eis veniam orando, vel
merendo per alia bona ex congruo: vel etiam materialiter loquendo, quia
per ipsa opera misericordiae, quae quis in pauperes exercet, meretur recipi
in aeterna tabernacula.

ARTICULUS VII. 616
UTRUM HOMO POSSIT SIBI MERERI REPARATIONEM POST LAPSUM.
(3. Dist. 27. art. 4. (1213. ct Hebr. 6. lect. 3.).

AD SEPTIMUM sic proceditur. Videtur, quod aliquis possit sibi mereri re-
parationem post lapsum: illud enim, quod juste a Deo petitur, homo videtur

 

