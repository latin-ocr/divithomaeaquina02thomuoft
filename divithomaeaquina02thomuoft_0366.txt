362 QUAESTIO LI. ARTICULUS IV.

bitus oportet esse proportionatos ei, ad quod homo disponitur secundum
ipsos, ideo necesse est, quod etiam habitus ad hujusmodi finem disponentes
excedant facultatem humanae naturae3 unde tales habitus numquam possunt
homini inesse, nisi ex infusione divina3 sicut est de omnibus gratuitis virtu-
tibus. Alz'a ratio est, quia Deus potest producere effectus causarum secun-
darum absque ipsis causis secundis, ut in 1. dictum est (q. 105. art. 6.): sicut
igitur quandoque ad ostensionem suae virtutis producit sanitatem absque na-
turali causa, quae tamen per naturam posset causari: ita etiam quandoque
ad ostendendam suam virtutem infundit homini illos etiarn habitus, qui na-
turali virtute possunt causari: sicut Apostolis dedit scientiam Scripturarum,
et omnium linguarum, quam homines per studium, vel consuetudinem ac-
quirere possunt, licet non ita perfecte.

AD PRIMUM ergo dicendum, quod Deus quantum ad suam naturam aequa-
liter se habet ad omnes3 sed secundum ordinem suae sapientiae certa ratione
quaedam tribuit aliquibus, quae non tribuit aliis.

AD SECUNDUM dicendum, quod hoc quod Deus in omnibus operatur se-
cundum modurn eorum, non excludit, quin Deus quaedam operetur, quae
natura operari non potest: sed ex hoc sequitur, quod nihil operatur contra
id, quod naturae convenit.

AD TERTIUM dicendum, quod actus, qui producuntur ex habitu infuso, non
causant aliquem habitum, sed confirmant habitum praeexistentem: sicut me-
dicinalia remedia adhibita homini sano per naturam non causant aliquam sa-
nitatem, sed sanitatem prius habitam corroborant.

QUAESTIO LII.

DE AUGMENTO HABITUUM, IN TRES ARTICULOS DIVISA.

Deinde considerandum est de augmento habituum.

Et circa hoc quaeruntur tria.

Primo. Utrum habitus augeantur.
Secundo. Utrum augeantur per additionem.
Tertio. Utrum quilibet actus augeat habitum.

ARTICULUS I. 281
UTRUNI HABITUS AUGEANTUR·

(Injr. q. 66. art. 1. ct 2. corp. ct l'cri. q. 1. art. 2. et q. 5. art. 3.
ct 10. ΕΗ). lect. 3.).

AD pamm( sic proceditur. Videtur, quod habitus augeri non possint:
augmentum enirn est circa quantitatem. ut dicitur in 5. Phys. (tex. 18.),· sed
habitus non sunt in genere quantitatis, sed in genere qualitatis; ergo circa
eos augmentum esse non potest.

