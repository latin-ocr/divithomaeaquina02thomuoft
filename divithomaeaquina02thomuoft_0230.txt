226 QUAESTIO XXIX. ARTICULUS V.

RESPONDEO dicendum, quod bonurn, et verum, et ens sunt idem secundum
rem, sed differunt ratione: bonum enim habet rationem appetibilis; non au-
tem ens, vel verum3 quia bonum est, quod omnia appetunt3 et ideo bonum
secundum rationem boni non potest odio haberi, nec in universali, nec in
particulari: ens autem, et verum in universali quidem odio haberi non pos-
sunt3 quia dissonantia est causa odii, et convenientia causa amoris; ens au-
tem, et verum sunt communia omnibus. Sed in particulari nihil prohibet,
quoddam ens, et quoddam verum odio haberi, inquantum habet rationem
contrarii, et repugnantis: contrarietas enim, et repugnantia non adversatur
rationi entis, et veri, sicut adversatur rationi boni. Contingit autem, verum
aliquod particulare tripliciter repugnare, vel contrariari bono amato: uno
modo, secundum quod veritas est causaliter, et originaliter in ipsis rebus: et
sic homo quandoque odit aliquam veritatem, dum vellet non esse verum,
quod est verum: alio modo, secundum quod veritas est in cognitione ipsius
hominis, quae impedit ipsum a prosecutione amati: si'cut si aliqui vellent non
cognoscere veritatem fidei, ut libere peccarent: ex quorum persona dicitur
Job 22.: Scientiam viarum tuarum nolumus: tertio mocio habetur odio veritas
particularis, tamquam repugnans, prout est in intellectu alterius: puta cum
aliquis vult jacere in peccato, odit quod aliquis veritatem circa peccatum suum
cognoscat: et secundum hoc dicit August. in 10. confess. (cap. 23. a med.)
quod homines amant veritatem lucentem, oderunt eam redarguentem.

Et per hoc patet responsio AD PRIMUM.

AD SECUNDUM dicendum, quod cognoscere veritatem secundum se est
amabile: propter quod dicit August. (loc. cit.) quod amant eam lucentem: sed
per accidens cognitio veritatis potest esse odibilis, inquantum impedit ab ali-
quo desiderato.

AD TERTmM dicendum, quod ex hoc procedit quod non ficti amantur,
quod homo amat secundum se cognoscere veritatem, quam homines non ficti

manifestant.

ARTICULUS vr. 169

UTRUM ALIQUID POSSIT HABERI ODIO IN UNIVERSALI.

(Supr. art. 5. corp).

AD SEXTUM sic proceditur. Videtur, quod odium non possit esse alicujus
in universali: odium enim est passio appetitus sensitivi, qui movetur ex sen-
sibili apprehensione: sed sensus non potest apprehendere universa1e; ergo
odium non potest esse alicujus in universali.

2. PRAETEREA. Odium causatur ex aliqua dissonantia, quae communitati
repugnat: sed communitas est de ratione universalis; ergo odium non potest
esse alicujus in universali.

3. PRAETEREA. Objectum odii est malum: malum autern est in rebus, et
non in mente, ut dicitur in 6. Metaph. (tex. 8.).· cum ergo universale sit so-
lum in mente, quae abstrahit universale a particulari, videtur, quod odium
non possit esse alicujus universalis.

SED CONTRA est, quod Philos. dicit in 2. Rhetor. (cap. 4. prope fin.) quod
ira semper sit inter singularia, odium autem etiam ad genera: furem enim
odit, et calumniatorem unusquisque.

