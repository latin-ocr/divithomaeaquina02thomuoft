QUAESTIO XXXVII. ARTICULUS Ι. 279

eis: sed ex judiciis Dei, et tribulatione sequitur dolor, seu tristitia in cordibus
hominum; ergo dolor, vel tristitia non tollit, sed magis auget facultatem
addiscendi.

2. PRAETEREA. Isa. 28. dicitur: Quem docebis scientiam, et quem intelligere
faciet auditum? Ablactatos a lacte‚.avulsos ab uberibus, idest a delectationibus:
sed dolor, et tristitia maxime tollunt delectationes; impedit enim tristitia
omnem delectationem, ut dicitur in 7. Ethic. (cap. 5.). Et Eccli. 11. dicitur,
quod malitia wzius horae oblivionem facit luxuriae mu.t·1'mae,· ergo dolor non
tollit, sed magis praebet facultatem addiscendi.

3. PRAETEREA. Tristitia interior praeeminet dolori exteriori, ut supra dictum
est (q.35. art. 7.) .· sed simul cum tristitia potest homo addiscere3 ergo multo
magis simul cum dolore corporali.

SED CONTRA est, quod Augustinus dicit in 1. Soliloq. (cap. 12. circ. nzecl.):
Quanquam acerrimo dolore dentium hisdiebus torquerer, non quidem sinebar animo
volvere nisi ea, quae jam forte didiceram ‚· a discendo autem penitus impediebar, acl
quod mihi tota intentione animi opus erat.

RESPONDEO dicendum, quod quia omnes potentiae animae in una essentia
animae radicantur, necesse est, quod quando intentio animae vehementer trahi-
tur ad operationem unius potentiae, retrahatur ab operatione alterius: unius
enim animae non potest esse nisi una intentio, et propter hoc, si aliquid ad se
trahat totam intentionem animae, vel magnam partem ipsius, non compatitur
secum aliquid aliud, quod magnam attentionem requirat. Manifestum est
autem, quod dolor sensibilis maxime trahit ad se intensionem animae: quia
naturaliter unumquodque tota intensione tendit ad repellendum contrarium:
sicut etiam in rebus naturalibus apparet. Similiter etiam manifestum est, quod
ad addiscendum aliquid de novo requiritur studium, et conatus cum magna
intensione, ut patet per illud quod dicitur Prov. 2.: Si quaesieris sapientiam
quasi pecuniam, et sicut thesauros effoderis eam, tunc intelliges disciplinam (tunc
intelliges timorem Domini) ,· et ideo, si sit dolor intensus, impeditur homo, ne
tunc aliquid addiscere possit: et tantum potest intendi, quod nec etiam in-
stante dolore potest homo aliquid considerare etiam quod prius scivit. In hoc
tamen attenditur diversitas secundum diversitatem amoris, quem homo habet
ad addiscendum, vel considerandum3 quia quanto major fuerit, magis retinet
intensionem animi, ne omnino feratur ad dolorem.

AD PRIMUM ergo dicendum² quod tristitia moderata, quae excludit eva-
gationem animi, potest conferre ad disciplinam suspiciendam, ct praecipue
eorum, per quae homo sperat se posse a tristitia liberari: et hoc modo iu
tribulatione murmuris homines doctrinam Dei magis recipiunt.

AD SECUNDUM dicendum, quod tam delectatio, quam dolor, inquantum
ad se trahunt animae intensionem, impediunt considerationem rationis; unde
in 7. Ethic. (cap. ιι. non procul a fin.) dicitur, quod impossibile est in ipsa
delectatione venereorum aliquid intelligere: sed tamen magis trahit ad se in-
tensionem animae dolor, quam delectatio: sicut etiam videmus in rebus na-
turalibus, quod actio corporis naturalis magis intenditur in contrarium: sicut
aqua calefacta magis patitur a frigido, ut fortius congeletur3 si ergo dolor,
seu tristia fuerit moderata, per accidens potest conferre ad addiscendum,
inquantum aufert superabundantiam delectationum: sed per se impedit3 et si
intendatur, totaliter aufert.

Ap TERTIUM dicendum, quod dolor exterior accidit ex laesione corporali:

et ita magis habet transmutationem corporalem adjunctam, quam dolor in-
d

Ο -“.

