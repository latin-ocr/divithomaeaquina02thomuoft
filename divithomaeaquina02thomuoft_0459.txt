QUAsssrto LXVI. ARTICULUS 111. · 45)-

ergo virtus moralis est nobilior prudentia, quae est virtus intellectualis circa
moralia.

SED CONTRA. Virtus moralis est in rationali per participationem3 virtus
autem intellectualis in rationali per essentiam, sicut dicitur in x. Ethicor.
(cap. ult. cir. fin.).· sed rationale per essentiam est nobilius, quam rational: per
participationem· ergo virtus intellectualis cst nobilior virtute morali.

RESPONDEO dicendum, quod aliquid potest dici majus, vel minus dupli-
cite'r: uno modo simpliciter: alio modo secundum quid: nihil enim prohibet,
aliquid esse melius simpliciter, ut philosophari, quam ditari, quod tamen non
est melius secundum quid, idest necessitatem patienti. Simpliciter autem con-
sideratur unumquodque, quando consideratur secundum propriam rationem
suae speciei: habet autem virtus speciem ex objecto, ut ex dictis patet (q. 54.
art. 2. et q. 60. art. 1.).· unde, simpliciter loquendo, illa virtus nobilior est,
quae habet nobilius objectum. Manifestum est autem, quod objectum rationis
est nobilius, quam objectum appetitus: ratio enirn apprehendit aliquid in
universali3 sed appetitus tendit in res, quae habent esse particulare3 unde,
simpliciter loquendo, virtutes intellectuales, quae perficiunt rationem, sunt
nobiliores, quam morales, quae perficiunt appetitum. Sed si consideretur

virtus in ordine ad actum, sic virtus moralis, quae perficit appetitum, cujus '

est movere alias potentias ad actum, ut supra dictum est (q. 9. art. r.), nobi-
lior est: et quia virtus dicitur ex eo, quod est principium alicujus actus, cum
sit perfectio potentiae, sequitur etiam quod ratio virtutis magis competat vir-
tutibus moralibus, quam virtutibus intellectualibus: quamvis virtutes intelle-
ctuales sint nobiliores habitus simpliciter.

AD PR1MUM ergo dicendum, quod virtutes morales sunt magis permanen-
tes, quam intellectuales, propter exercitium earum in his, quae pertinent ad
vitam communem: sed manifestum est, quod objecta disciplinarum, quae
sunt necessaria, et semper eodem modo se habentia, sunt permanentiora‚
quam objecta virtutum moralium, quae sunt quaedam particularia agibilia.
Quod autem virtutes morales sunt magis necessariae ad vitam humanam,
non ostendit eas esse nobiliores simpliciter, sed quoad hoc: quinimmo vir-
tutes intellectuales speculativae ex hoc ipso quod non ordinantur ad aliud,
sicut utile ordinatur ad finem, sunt digniores: hoc enim contingit, quia se-
cundum eas quodammodo inchoatur in nobis beatitudo, quae consistit in co-
gnitione veritatis, sicut supra dictum est (q. 3. art. 6.).

AD SECUNDUM dicendum, quod secundum virtutes morales dicitur homo
bonus simpliciter, et non secundum intellectuales virtutes, ea ratione qua
appetitus movet alias potentias ad suum actum, ut supra dictum est (q. 9.
art. 1. et q. 56. art. 3.),· unde per hoc etiam non probatur, nisi quod virtus
moralis sit melior secundum quid.

AD TERTIUM dicendum, quod prudentia non solum dirigit virtutes morales
in eligendo ea quae sunt ad finem, sed etiam in praestituendo finem: est
autem finis uniuscujusque virtutis moralis attingere medium in propria ma-
teria3 quod quidem medium determinatur secundum rectam rationem pru-
dentiae, ut dicitur in 2. Ethicor. (cap. 6.) et in 6. (cap. ult).

