184 QUAESTIO xxi. ARTICULUS 1v.

ARTICULUS IV. 134

UTRUM ACTUS HUMANUS, INQUANTUM EST BONUS, VEL MALUS‚
HABEAT RATIONEM MERITI, VEL DEMERITI APUD DEUM.

(Hah. 6. lect. 3.).

AD QUARTUM sic proceditur. Videtur, quod actus hominis bonus‚vel malus
non habeat rationem meriti, vel demeriti per comparationem ad Deum: quia,
ut dictum est (art. pratea), meritum, et demeritum importat ordinem ad re-
compensationem profectus, vel damni ad alterum illati: sed bonus actus ho-
minis, vel malus non cedit in aliquem profectum, vel damnum ipsius Dei:
dicitur enim Job 35.: Si· peccaveris, quid ei nocebis? porro si juste egeris, quid
donabis ei? Ergo actus hominis bonus, vel malus non habet rationem meriti,
vel demeriti apud Deum.

2. PRAETEREA. Instrumentum nihil meretur, vel demeretur apud eum, qui
utitur instrument03 quia tota actio instrumenti est utentis ipso: sed homo in
agendo est instrumentum divinae virtutis principaliter-ipsum moventis; unde
dicitur Isa. 10.: Numquid gloriabitur securis contra eum, qui secat in ea? aut
exaltabitur serra contra eum, α quo trahitur? Ubi manifeste hominem agentem
comparat instrument03 ergo homo, bene agendo, vel male, non meretur, vel
demeretur apud Deum.

3. PRAETEREA. Actus humanus habet rationem meriti, vel demeriti, in-
quantum ordinatur ad alterum: sed non omnis actus humanus ordinatur ad
Deum3 ergo non omnes actus boni, vel mali habent rationem meriti, vel
demeriti apud Deum.

SED CONTRA est, quod dicitur Eccl. ult.: Cuncta, quae fiunt, adducet Deus
in judicium, sive honum, sive malam: sed judicium importat retributionem,
respectu cujus nmmum, vel dmuritum dicitur3 ergo omnis actus hominis
bonus, vel malus habet rationem meriti, vel demeriti apud Deum.

Rfispoxnno dicendum, quod, sicut dictum est (art. praec), actus alicujus
hominis habet rationem meriti, vel demeriti, secundum quod ordinatur ad
alterum, vel ratione ejus, vel ratione communitatis. Utroque autem modo
actus nostri boni, vel mali habent rationem meriti, vel demeriti apud Deum:
ratione quidem ipsius, inquantum est ultimus hominis finis; est autem de-
bitum, ut ad finem ultimum 01111103 actus referantur, ut supra habitum est
(q. 19. art. 10.); unde qui facit actum malum non referibilem in Deum, non
servat honorem Dei, qui ultimo fini debetur: ex parte vero totius commu-
nitatis universi, quia in qualibet communitate ille qui regit communitatem,
praecipue habet curam boni communis; unde ad eum pertinet retribuere pro'
his, quae bene, vel male fiunt in communitate: est autem Deus gubemat0r‚
01 100101 totius universi, sicut in primo habitum est (q. 103. art. 6.), et spc-
cialiter rationalium creaturarum. Unde manifestum est, quod actus humani
habent rationem meriti, vel demeriti per comparationem ad ipsum: alioquin
sequeretur, quod Deus non haberet curam de actibus humanis.

An PRIMUM ergo dicendum, quod per actum hominis Deo secundum 30
1111111 potest accrescere, vel deperire: se'd tamen homo, quantum in 30 031,
aliquid subtrahit Deo, vel 01 exhibet, cum servat, vel non servat ordinem,
quem Deus instituit.

