432 QUAESTIO LXII. ARTICULUS IV.

RESPONDEO dicendum, quod, duplex est ordo, scilicet generationis, et per-
fectionis: ordine quidem generationis, quo materia est prior forma, et im-
perfectum perfecto, in uno et eodem fides praecedit spem, et spes charitatem
secundum actus : nam habitus simul infunduntur: non enim potest in aliquid
motus appetitivus tendere vel sperando, vel amando, nisi quod est appre-
hensum sensu, aut intellectu: per fidem autem apprehendit intellectus ea,
quae sperat, et amat3 unde oportet, quod ordine generationis fides praecedat
spem, et charitatem. Similiter autem ex hoc horno aliquid amat, quod ap-
prehendit illud ut bonum suum: per hoc autem quod homo ab aliquo sperat
se bonum consequi posse, reputat ipsum, in quo spem habet, quoddam bo-
num suum: unde ex hoc ipso quod homo sperat de aliquo, procedit ad
amandum ipsum: et sic ordine generationis secundum actus spes praecedit
charitatem. Ordine vero perfectionis charitas praecedit fidem, et spem3 eo
quod tam fides, quam spes per charitatem formatur, et perfectionem virtutis
acquirit: sic enirn charitas est mater omnium virtutum, et radiX‚ inquantum
est omnium virtutum forma, ut infra dicetur (q. 62. art. 4. et 2-2. q. 23.
art. 7. ct 8.).

Et per hoc patet responsio AD PRIMUM.

AD SECUNDUM dicendum, quod Augustinus loquitur de spe, qua quis spe-
rat ex meritis jam habitis se ad beatitudinem perventurum; quod est spei
formatae, quae sequitur charitatem: potest autem aliquis sperare, antequam
habeat charitatem, non ex meritis, quae jam habet, sed quae sperat se ha-
biturum.

AD TERTIUM dicendum, quod, sicut supra dictum est (q. 40. art. 7.); cum
de passionibus ageretur, spes respicit duo: uniam quidem sicut principale
objectum, scilicet bonum quod speratur, et respectu hujus semper amor
praecedit spem: numquam enim speratur aliquod bonum, nisi desideratum,
et amatum. Respicit etium spes illum, a quo se sperat posse consequi bonum,
et respectu hujus primo quidem spes praecedit amorem3 quamvis postea ex
ipso amore spes augeatur: perhoc enim quod aliquis reputat per aliquem se
posse consequi aliquod bonum, incipit amare ipsum: et ex hoc ipso quod
ipsum amat, postea fortius de eo sperat.

QUAESTIO LXIII.

DE CAUSA YIRTUTUM, IN QUATUOR ARTICULOS DIVISA.

Deinde considerandum est de causa virtutum.

Et circu hoc quaeruntur quatuor.

Primo. Utrum virtus sit in nobis ςι natura.
Secundo. Utrum aliqua virtus causetur in nobis ex assuetudine operum.
Tertio. Utrum aliquae virtutes morales sint in nobis per infusionem.

Quarto. Utrum virtus, quam acquirimus ex assuetudine operum, sit ejus-
dem speciei cum virtute infusa.

