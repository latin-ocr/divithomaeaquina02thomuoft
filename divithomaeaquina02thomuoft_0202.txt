198 QUAESTIO xxiv. ARTIOEJLUS 111.

rationi, ut supra dictum est (q. 17. art. 7.)‚ ad perfectionem moralis, sive
humani boni pertinet, quod etiam ipsae passiones animae sint regulatae per
rationem. .

Sicut igitur melius est, quod homo et velit bonum, et faciat exteriori actu:
ita etiam ad perfectionem boni moralis pertinet, quod homo ad bonum mo-
veatur, non solum secundum voluntatem, sed etiam secundum appetitum
sensitivum, secundum illud quod in Psal. 83. dicitur: Cor meum, et caro mea
exultaverunt in Deum vivum, ut cor accipiamus pro appetitu intellectivo, carnem
autem pro appetitu sensitivo.

An PRmt'M ergo dicendum, quod passiones animae dupliciter se possunt
habere ad judicium rationis: uno modo antecedenter: et sic, curn obnubilent
judicium rationis, ex quo dependet bonitas moralis actus, diminuunt actus
bonitatem: laudabilius enirn est, quod ex judicio rationis aliquis faciat opus
charitatis, quam ex sola passione misericordiae. Alio modo se habent conse-
quenter: et hoc duplicitam· uno modo per modum redundantiae, quia scilicet
cum superior pars animae intense movetur in aliquid, sequitur motum ejus
etiam pars inferior: et sic passio existens consequenter in appetitu sensitivo
est signum intensionis voluntatis; et sic indicat bonitatem moralem majorem:
alio modo per modum electionis, quando scilicet homo ex judicio rationis
eligit affici aliqua passione, ut promptius operetur, cooperante appetitu sensi-
tivo: et sic passio animae addit ad bonitatem actionis.

AD SECUNDUM dicendum, quod in Deo, et in angelis non est appetitus sen-
sitivus, neque etiam membra corporea, et ideo bonum in eis non attenditur
secundum ordinationem passionum, aut corporeorum actuum, sicut in nobis.

AD TERTIUM dicendum, quod passio tendens in malum praecedens judi-
cium rationis diminuit peccatum, sed consequens aliquo praedictorum mo-
dorum auget ipsum, vel significat augmentum ejus.

ARTICULUS IV. 145
UTRUM ALIQUA PASSIO SIT BONA, VEL MALA EX SUA SPECIE.

(2-2. q. 158. art. Ι. corp. et 4. Dist. 15. q. I. ad 4. q. 2. art. r.
εἰ Dist. >⁷0- q. 2. art. 4. q. 3. ad 3. et Mal. q. 10. art. 1.). ᾖ

AD QUARTUM sic proceditur. Videtur, quod nulla passio animae secundum
speciem suam sit bona, vel mala moraliter: bonum enim, et malum morale
attenditur secundum rationem: sed passiones suntin appetitu sensitivo: et itaid
quod est secundum rationem, accidit eis, cum ergo nihil, quod est per acci-
dens, pertineat ad speciem rei, videtur, quod nulla passio secundum suam
speciem sit bona, vel mala.

2. PRAETERffl. Actus, et passiones habent speciem ex object03 si ergo aliqua
passio secundum aliquam suam speciem esset bona, vel mala, oporteret,
quod passiones, quarum objectum est bonum, bonae essent secundum suam
speciem: ut amor, desiderium, et gaudium: et passiones, quarum objectum
est malum, essent malae secundum suam speciem; ut odium, timor, et tri-
stitia: sed hoc patet esse falsum3 non ergo aliqua passio est bona, vel mala
ex sua specie.

3. PRAETEREA. Nulla specics passionum est, quae non inveniatur in aliis
animalibus: sed bonum morale non invenitur nisi in homine3 ergo nulla
passio animae bona est, vel mala cx sua specie.

