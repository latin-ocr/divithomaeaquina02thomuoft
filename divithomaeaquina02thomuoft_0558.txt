554 QUAESTIO LXXVI. ARTICULUS lv.

sed per accidens3 unde est ibi minor comtemptus, et per consequens minus
peccatum.

AD PRIMUM ergo dicendum, quod ignorantia, secundum quam omnis
malus* est ignorans, non est causa peccati, sed aliquid consequens ad cau-
sam, scilicet ad passionem, vel habitum inclinantem in peccatum.

AD SECUNDUM dicendum, quod peccatum peccato additum facit plura
peccata, non tamen facit semper majus peccatum 3 quia forte non coincidunt
in idem peccatum, sed sunt plura: et potest contingere, si primo diminuat
secundum, quod ambo simul non habeant tantam gravitatem, quantam unum
solum haberet: sicut homicidium gravius peccatum est, si sit a sobrio ho·
mine facturn, quam si fiat ab ebrio homine3 quamvis haec sint duo peccata:
quia ebrietas plus diminuit de ratione sequentis peccati, quam sit sua gravitas,

AD TERTmM dicendum, quod verbum Ambrosii potest intelligi de igno-
rantia simpliciter affectata: vel potest intelligi in genere peccati ingratitudinis,
in quae summus gradus est, quod homo etiam beneficia non recognoscat:
vel potest intelligi de ignorantia infidelitatis, quae fundamentum spiritualis
aedificii subvertit.

AD QUARTUM dicendum, quod ebrius meretur quidem duplices multactiones
propter duo peccata, quae committit, scilicet ebrietatem, et aliud peccatum,
quod ex ebrietate sequitur: tamen ebrietas ratione ignorantiae adjunctae di-
minuit sequens peccatum3 et forte plus„ quarn sit gravitas ipsius ebrietatis,
ut dictum est (in corp). Vel potest dici, quod illud verbum inducitur secundum
ordinationem cujusdam Pittaci legislatoris, qui statuit, ebrios, si percusserint,
amplius puniendos, non ad veniam respiciens, quam ebrii debent magis ha-
bere, sed ad utilitatem3 quia plures injuriantur ebrii, quam sobrii, ut patet
per Philos. in 2. Polit. (szcb'jin. liln).

QUAESTIO LXXVII.

DE CAUSA PECCATI EX PARTE APPETITUS SENSITIVI,
IN OCTO ARTICULOS DIVISA.

Deinde considerandum est de causa peccati ex parte appetitus sensitivi:
utrum passio animae sit causa peccati.

Et circa hoc quaeruntur octo.

Primo. Utrum passio appetitus sensitivi possit movere, vel inclinare vo
luntatem. ’

Secundo. Utrum possit superare rationem contra ejus scientiam.

Tertio. Utrum peccatum, quod ex passione provenit, sit peccatum ex in·
firmitate.

Quarto. Utrum haec passio, quac est amor sui, sit causa omnis peccati.

Quinto. Dc illis tribus causis, quac ponuntur 1. Joan. 3.: Concupiscentia
mulorum, concupiscentia carnis, ct superbia vilae.

