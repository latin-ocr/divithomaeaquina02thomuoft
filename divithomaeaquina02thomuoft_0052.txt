48 QUAESTIO 111. ARTICULUS VII.

ARTICULUS VII. 23

UTRUM BEATITUDO CONSISTAT IN COGNITIONE SUBSTANTIARUM
SEPARATARUM, SCILICET ANGELORUM.

(Part. l. q. 64. art. 1. ad 2. et q. 89. art. 2. ad 3. et lib. 3. Contr. g. cap. 44.
et Veri. q. 2. art. 3. acl 5. et opusc. 2. cap. 108. et 164).

AD SEPTIMUM sic proceditur. Videtur, quod beatitudo hominis consistat
in cognitione substantiarum separatarum, idest Angelorum: dicit enirn Gre-
gorius in quadam homilia (qzuw est26. in Evang. parum, α med.) .· Nihil prodest
interesse festis hominum, si non contingat interesse festis Angelorum: per quod
finalem beatitudinem designat: sed testis angelorum interesse possumus per
eorum contemplationem3 ergo videtur, quod in contemplatione angelorum
ultima hominis beatitudo consistat.

2. PRAETEREA. Ultima perfectio uniuscujusque rei est, ut conjungatur suo
principio; unde et circulus dicitur esse figura perfecta, quia habet idem prin-
cipium et finem: sed principium cognitionis humanae est ab ipsis angelis,
per quos homines illuminantur, ut dicit Dionys. 4. cap. de Coel. Hierarch.
(pm-mn aprinc.); ergo perfectio humani intellectus est in contemplatione
angelorum.

3. PRAETEREA. Unaquaeque natura perfecta est, quando conjungitur supe-
riori naturae: sicut ultima perfectio corporis est, ut conjungatur naturae spi-
rituali: sed supra intellectum humanum ordine naturae sunt angeli3 ergo
ultima perfectio humani intellectus est, ut conjungatur per contemplationem
ipsis angelis.

SED CONTRA est, quod dicitur Hierem. 9.: In hoc glorietur, qui gloriatur,
scire, et nosse me ‚· ergo ultima hominis gloria, vel beatitudo non consistit nisi
in cognitione Dei.

RESPONDEO dicendum, quod, sicut dictum est (art. praem), perfecta ho-
minis beatitudo non consistit in eo, quod est perfectio intellectus, secuudum
alicujus participationem, sed in eo, quod est per essentiam tale. Manifestum
est autem, quod unumquodque intantum est perfectio alicujus potentiae, in-
quantum ad ipsum pertinet ratio proprii objecti illius potentiae. Proprium
autem objectum intellectus est verum. Quidquid ergo habet veritatem par-
ticipatam, contemplatum non facit intellectum perfectum ultima perfectione:
cum autem eadem sit dispositio rerum in esse, sicut in veritate, ut dicitur
in 2. Metaph. (lana), quaecumque sunt entia per participationem, sunt vera
per participationem. Angeli autem habent esse participatun13 quia solius Dei
suum esse est sua essentia, ut in primo ostensum est (q. 3. art. 4. et q. 61.
art. r.); unde relinquitur, quod solus Deus sit veritas per essentiam, et quod
ejus contemplatio faciat perfecte beatum. Aliqualem autem beatitudinem
imperfectam nihil prohibet attendi in contemplatione angelorum, et etiam
altiorem, quam in consideratione scientiarum speculativarum.

AD PRIMUM ergo dicendum, quod festis angelorum intererimus non so-
lum contemplantes angelos, sed simul cum ipsis Deum.

AD SECUNDUM dicendum, quod secundum illos, qui ponunt animas hu-
manas esse ab angelis creatas, satis conveniens videtur, quod beatitudo ho-
minis sit in contemplatione angelorum, quasi in conjunctione ad suum prin-

