QUAESTIO XL. ARTICULUS VII. 299

ARTICULUS vn. 229
UTRUM SPES SIT CAUSA AMORIS.

(Supr. q. 27· art. 4. ad 3. et infr. q. 62. art. 4. acl 3. ct 2-2. q. 17. art. 8. corp.
et q. 66. art. 6. ad 2. et Veri. q. 4. art. 3. corp).

An SEPTIMUM sic proceditur. Videtur, quod spes non sit causa amoris3

quia secundum Aug. 14. de Civ. Dei (cap. 7. et 9.),· prima affectionum animae ,

est amor: sed spes est quaedam affectio animae: amor ergo praecedit spem3
non ergo spes causat amorem.

’ 2. PRAETEREA. Desiderium praecedit spem: sed desiderium causatur ex
amore, ut dictum est (q. 28. art. 6. ad 2.); ergo etiam spes sequitur amorem;
non ergo causat ipsum.

3. PRAETEREA. Spes causat delectationem, ut supradictum est (q. 32. art. 3.).·
sed delectatio non est nisi de amato; ergo amor praecedit spem.

SED CONTRA est, quod Matth. 1. super illud: Abraham genuit Isaac, Isaac
autem genuit Jacob, dicit Gloss. (interl.) idest fides spem, spes charitatem: cha-
ritas autem est amor; ergo amor causatur a spe.

RESPONDEO dicendum, quod spes duo respicere potest: respicit enim sicut
objectum bonum speratum: sed quia bonum speratum est arduum possibile,
aliquando autem fit aliquod arduum possibile nobis, non per nos, sed per
alios, ideo spes etiam respicit illud, per quod fit nobis aliquid possibile. In-
quantum igitur spes respicit bonum speratum, spes ex amore causatur: non
enim est spes nisi de bono desiderato, et amato. inquantum vero spes respicit
illum, per quem fit aliquid nobis possibile, sic amor causatur ex spe, et non
e converso. Ex hoc enirn quod per aliquem speramus nobis posse provenire
bona, movemur in ipsum, sicut in bonum nostrum; et sic incipimus ipsum
amare: ex hoc autem quod amamus aliquem, non speramus de eo nisi per
accidens, inquantum scilicet credimus nos reamari ab ipso; unde amari ab
aliquo facit nos sperare de eo: sed amor ejus causatur ex spe, quarn de eo
habem'us.

Et per haec patet responsio AD ossJEcTA.

ARTICULUS VIII. 230

UTRUM SPES CONFERAT AD OPERATIONEM, VEL MAGIS IMPEDIAT.

AD OCTAVUM sic proceditur. Videtur, quod spes non adjuvet operationem,
sed magis impediat: ad spem enim securitas pertinet: sed securitas parit ne·
gligentiarn‚ quae impedit operationem3 ergo spes impedit operationem.

2. PRAETEREA. Tristitia impedit operationem, ut supra dictum est (q. 37.
arti 3.): sed spes quandoque causat tristitiam: dicitur enim Proverb. 14.: Spes,
quae differtur, affligit animam ,· ergo spes impedit operationem.

3. PRAETEREA. Desperatio contrariatur spei, ut dictum est (art. 4. huj. q.):
sed desperatio maxime in rebus bellicis adjuvat operationem: dicitur enim 2.
Regum 2. quod periculosa est desperati0; ergo spes facit contrarium effectum,
impediendo scilicet operationem.

