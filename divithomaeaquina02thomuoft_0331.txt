QUAESTIO XLVI. ARTICULUS IV. 327

quod illi qui sunt multum ebrii, tamquam nihil habentes de judicio rationis,
non irascuntur; sed quando sunt parum ebrii, irascuntur, tamquam habentes
judicium rationis, sed impeditum.

ARTICULUS V.

UTRUM IRA SIT NATURALIOR, QUAM CONCUPISCENTIA.

Ν

55

(2-2. q. 156. art. 4. corp).

AD QUINTUM sic proceditur. Videtur, quod ira non sit naturalior, quam
concupiscentia: proprium enim hominis dicitur, quod sit animal mansuetum
natura: sed mansuetudo opponitur irae, ut dicit Philos. in 2. Rhet. (cap. 3.),·
ergo ira non est naturalior, quam concupiscentia, sed omnino videtur esse
contra hominis naturam.

2. PRAETEREA. Ratio contra naturam dividitur: ea enim, quae secundum
rationem agunt, non dicimus secundum naturam agere: sed ira est cum ra-
tione, concupiscentia autem sine ratione, ut dicitur in 7. Ethicor. (cap. 6. a
princ.) ,· ergo concupiscentia est naturalior, quam ira.

3. PRAETEREA. Ira est appetitus vindictae: concupiscentia autem maxime
· est appetitus delectabilium secundum tactum, scilicet ciborum, et venereorum:
, haec autem sunt magis naturalia homini, quam vindicta; ergo concupiscentia
est naturalior, quam ira. Α

SED CONTRA est, quod Philos. dicit in 7. Ethicor. (loc. cit), quod ira est
naturalior, quarn concupiscentia.

RESPONDEO dicendum, quod naturale dicitur illud, quod causatur a natura,
ut patetin 2. Physic. (tex. 4.); unde utrum aliqua passio sit magis, vel minus
naturalis, considerari non potest nisiex causa sua3 causa autem passionis, ut
γ supra dicum est (q. 36. art. 2.), dupliciter accipi potest: uno modo ex parte
obiecti3 alio modo ex parte subjecti. Si ergo consideretur causa irae, et con-
cupiscentiae ex parte objecti, sic concupiscentia, et maxime ciborum, et ve-
nereorum, naturalior est, quarn ira, inquantum ista sunt magis naturalia quam
vindicta: si autem consideretur causa irae ex parte subjecti, sic quodammodo
ira est naturalior, et quodammodo concupiscentia. Potest enim natura ali-
cujus hominis considerari, vel secundum naturam generis, vel secundum na-
turam speciei, vel secundum complexionem propriam individui.

Si igitur consideretur natura generis, quae est natura hujus hominis, in-
quantum est animal: sic naturalior est concupiscentia, quam ira: quia ex ipsa
natura communi habet homo quamdam inclinationem ad appetendum ea,
quae sunt conservativa vitae, vel secundum speciem, vel secundum indivi-
duum: si autern consideremus naturam hominis ex parte speciei, scilicet in-
quantum est rationalis, sic ira est magis naturalis homini quam concupi-
scentia3 inquantum ira est curn ratione magis, quam concupiscentia; unde
Philosophus dicit in 4. Ethic. (cap. 5.) quod humanius cst punire, quod per-
tinet ad iram, quam mansuetum esse: unumquodque enim naturaliter insurgit
contra contraria, et nociva. Si vero consideretur natura hujus individui&cundum
propriam complexionem, sic ira naturalior est, quam concupiscentia, quia scilicet
habitudinem naturalem ad irascendum, quae est ex complexione, magis de
facili sequitur ira, quam concupiscentia, vel aliqua alia passio: est enim homo
dispositus ad irascendum, secundum quod habet cholericam complexionem:

