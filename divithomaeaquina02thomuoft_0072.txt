68 QUAESTIO V. ARTICULUS VI.

naturam creatam, non potest fieri virtute alicujus creaturae ; et ideo si quid
fieri oporteat, quod sit supra naturam, hoc fit immediate a Deo: sicut susci-
tatio mortui,illuminatio caeci, et caetera hujusmodi. Ostensum est autem (art.
praec), quod beatitudo est quoddam bonum excedens naturam creatam, unde
impossibile est, quod per actionem alicujus creaturae conferatur3 sed homo
beatus fit solo Deo agente, si loquamur de beatitudine perfecta. Si vero lo-
quamur de beatitudine imperfecta, sic eadem ratio est de ipsa, et de virtute,
in cujus actu consistit.

AD PRIMUM ergo dicendum, quod plerumque contingit in potentiis activis
ordinatis, quod perducere ad ultimum finem pertinet ad supremam potentiam:
inferiores vero potentiae coadjuvant ad consecutionem illius ultimi finis di-
sponendo: sicut ad artem gubernativam, quae praeest navifactivae, pertinet
usus navis, propter quem navis ipsa fit. Sic igitur in ordine universi homo
quidem adjuvatur ab angelis consequendum ultimum finem secundum aliqua
praecedentia, quibus disponitur ad ejus consecutionem: sed ipsum ultimum
finem consequitur per ipsum primum agentem, qui est Deus.

AD SECUNDUM dicendum, quod quando aliqua forma actu existit in aliquo
secundum esse perfectum, et naturale, potest esse principium actionis in al-
terum: sicut calidum per calorem calefacit: sed si forma existit in aliquo im-
perfecte, et non secundum esse naturale, non potest esse principium commu-
nicationis sui ad alterum: sicut intentio coloris, qui est in pupilla, non potest
facere album: neque etiam omnia, quae sunt illuminata, aut calefacta, possunt
alia calefacere, et illuminare: sic enim illuminatio, et calefactio essent usque
ad infinitum: lumen autem gloriae, per quod Deus videtur, in Deo quidem
est perfecte secundum esse naturale3 in qualibet autem creatura est imper-
fecte, et secundum esse similitudinarium, vel participatum, unde nulla crea-
tura beata potest communicare suam beatitudinem alteri.

AD TERTIUM dicendum, quod angelus beatus illuminat intellectum hominis,
vel etiam inferioris angeli, quantum ad aliquas rationes divinorum operum,
non autem quantum ad visionem divinae essentiae, ut in primo dictum est
(q. 106. art. I. ad Ι. at 2.).· ad eam enim videndam omnes immediate illumi-
nantur a Deo.

ARTICULUS vn. 39

UTRUM REQUIRANTUR ALIQUA OPERA BONA AD HOC,
QUOD HOMO BEATITUDINEM CONSEQUATUR A DEO.

(Insr. q. 6. art. Ι. q. 62. art. 5. adr. et opusc. 2. cap. 173).

AD SEPTmUM sic proceditur. Videtur, quod non requirantur aliqua opera
hominis ad hoc, ut beatitudinem consequatur a Deo: Deus enim cum sit agens
infinitae virtutis, non praeexigit in agendo materiam, aut dispositionem ma—
teriae, scd statim potest totum producere: sed opera hominis, cum non re-
quirantur ad beatitudinem ejus, sicut causa efficiens, ut dictum est (art. prae),
non possunt requiri ad eam, nisi sicut dispositiones, ergo Deus, qui dispo-
sitione non praeexigit in agendo, beatitudinem sine praecedentibus operibus
confert.

2. PRAETEREA. Sicut Deus est auctor beatitudinis immediate, ita et na·
turam immediate instituit: sed in prima institutione naturae produxit creaturas

