QUAESTIO XVIII. ARTICULUS XI. 159

tate, vel parva, non respicit ordinem rationis in bono, vel malo, nisi praesup-
posita aliqua alia conditione, per quam actus habeat malitiam, vel bonitatem:
puta hoc quod est esse alienum, quod repugnat rationi, unde tollere alienum
in magna, vel parva quantitate non diversificat speciem peccati: tamen po-
test aggravare, vel diminuere peccatum. Et similiter est in aliis malis, vel
bonis; unde non omnis circumstantia addens in bonitate, vel malitia variat
speciem moralis actus.

AD PR1MUM ergo dicendum, quod in his quae intenduntur, et remittuntur,
differentia intentionis, et remissionis non diversificat speciem: sicut quod
differt in albedine secundum magis, et minus, non differt secundum speciem
doloris. Et similiter quod facit diversitatem in bono, vel malo secundum in-
tentionem, et remissionem, non facit differentiam moralis actus secundum
speciem.

AD SECUNDUM dicendum, quod circumstantia aggravans peccatum, vel
augens bonitatem actus, quandoque non habet bonitatem, vel malitiam se-
cundum se, sed per ordinem ad aliam conditionem actus, ut dictum est (in
corp.): et ideo non dat novam speciem, sed auget bonitatem, vel malitiam,
quae est ex alia conditione actus.

AD TERTIUM dicendum, quod non quaelibet circumstantia inducit singu-
larem defectum secundum seipsam, sed solum secundum ordinem ad aliquid
aliud: et similiter non quaelibet superaddit novam perfectionem, nisi per
comparationem ad aliquid aliud: et pro tanto licet augeat bonitatem, vel ma-
litiam, non tamen semper variat speciem boni, vel mali.

 

QUAESTIO XIX.

DE BONITATE, ET MALITIA ACTUS INTERIORIS VOLUNTATIS,
IN DECEM ARTICULOS DIVISA.

Deinde considerandum est de bonitate actus interioris voluntatis.

Et circa hoc quaeruntur dacem.

Primo. Utrum bonitas voluntatis dependeat ex objecto.

Secundo. Utrum ex solo objecto dependeat.

Tertio. Utrum dependeat ex ratione.

Quarto. Utrum dependeat ex lege aeterna.

Quinto. Utrum ratio errans obliget.

Sexto. Utrum voluntas contra legem Dei sequens rationem errantem sit
mala.

Septimo. Utrum bonitas voluntatis in his, quae sunt ad finem, dependeat
ex intentione finis. “

Octavo. Utrum quantitas bonitatis, vel malitiae in voluntate sequatur
quantitatem boni, vel mali in intentione.

Nono. Utrum voluntatis bonitas dependeat ex conformitate ad voluntatem
divinam.

Decimo. Utrum necesse sit, voluntatem humanam conformari divinae vo-
luntati in volito, ad hoc quod sit bona.

