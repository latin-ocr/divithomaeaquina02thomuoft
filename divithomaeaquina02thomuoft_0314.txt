310 QUAESTIO XLII. ARTICULUS V.

mali mitigatur, ut patet per Tullium in 3. de Tuscul. QQ. (aliquant. α med.);
ita etiam ex praemeditatione minuitur timor futuri mali. Secundo aliquid esse·
insolitum, et repentinum facit ad debilitatem timentis, inquantum subtrahit
remedia, quae homo potest praeparare ad repellendum futurum malum, quae
esse non possunt, quando ex improviso malum occurrit.

AD PRIMUM ergo dicendum, quod objectum spei est bonum, quod quis
potest adipisci: et ideo ea, quae augmentant potestatem hominis, nata sunt
augere spem, et eadem ratione diminuere timorem: quia timor est de malo,
cui non de facili potest resisti: quia igitur experientia facit hominem magis
potentem ad operandum, ideo sicut auget spem, ita diminuit timorem.

AD SECUNDUM dicendum, quod illi qui habent iram acutam, non occul-
tant eam: et ideo nocumenta ab eis illata non ita sunt repentina, quin prae-
videantur3 sed homines mites, et astuti occultant iram: et ideo nocumentum,
quod ab eis imminet, non potest praevideri, sed ex improviso advenit: et
propter hoc Philos. dicit, quod tales magis timentur.

AD TERTIUM dicendum, quod per se loquendo, bona, vel mala corporalia
in principio majora apparent3 cujus ratio est, quia unumquodque magis ap-
paret, contrario juxta se posito; unde cum aliquis statim a paupertate ad di-
vitias transit, propter paupertatem praeexistentem divitias magis aestimat: et
e contrario divites statim ad paupertatem devenientes, eam magis horrent;
et propter hoc malum repentinum magis timetur, quia magis videtur esse
malum: sed potest propter aliquod accidens contingere, quod magnitudo ali-
cujus mali lateat; puta curn hostes se insidiose occultant, et tunc verum est,
quod malum ex diligenti consideratione fit terribilius.

ARTICULUS VI, 240

UTRUM EA, CONTRA QUAE NON EST REMEDIUM, MAGIS TIMEANTUR.

AD SEXTUM sic proceditur. Videtur, quod ea, quae non habent remedium,
non sint magis timenda: ad timorem enim requiritur, quod remaneat aliqua
spes salutis, ut supra dictum est (art. 2. huj. q.).· sed in malis, quae non habent
remedium, nulla remanet spes salutis3 ergo talia mala nullo modo timentur.

2. PRAETEREA. Malo mortis nullum remedium adhiberi potest: non enirn
secundum naturam potest esse reditus a morte ad vitam: non tamen mors
maxime timetur, ut dicit Philos. in 2. Rhetor. (cap. 5. cir. princ.); non ergo
ea magis timentur, quae remedium non habent.

3. PRAETEREA. Philos. dicit in 1. Ethicor. (cap. 6. parum ante med.) quod
non est magis bonum, quod est diuturnius, eo quod est unius diei3 neque
quod est perpetuum, eo quod non est perpetuum: ergo eadem ratione neque
majus malum: sed ea, quae non habent remedium, non videntur differre ab
aliis, nisi propter diuturnitatem, vel perpetuitatem ; ergo propter hoc non sunt
pejora, vel magis timenda.

SED CONTRA est, quod Philos. dicit in 2. Rhetor. (cap. 5. cir. med.) quod
omnia timenda sunt terribiliora,quaecumque, si peccaverint, corrigi non con-
tingit, aut quorum auxilia non sunt, aut non facilia.

RESPONDEO dicendum, quod objectum timoris est malun13 unde illud,
quod facit ad augmentum mali, sarcit ad augmentum timoris. Malum autem
augetur non solum secundum speciem ipsius mali, sed etiam secundum cir-
cumstantias, ut cx supra dictis apparet (q. 18. art. 3.) .· inter caeteras autem

