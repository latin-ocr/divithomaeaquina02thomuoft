540 QUAESTIO LXXIV. ARTICULUS VIII.

aliqua operatio sit objectum delectationis, sicut et aliqua alia res: quia ipsa
operatio potest accipi ut bonum, et finis, in quo quis delectatus requiescit:
et quandoque quidem ipsamet operatio, quam consequitur delectatio, est
objectum delectationi33 inquantum scilicet vis appetitiva, cujus est delectari,
reflectitur in ipsam operationem, sicut in quoddam bonum, puta cum aliquis
cogitat, et delectatur de hoc ipso, quod cogitat, inquantum sua cogitatio
placet: quandoque vero delectatio consequens unam operationem, puta co-
gitationem aliquam, habet pro objecto aliam operationem quasi rem cogi-
tatam ; et tunc talis delectatio procedit ex inclinatione appetitus, non quidem
in cogitationem, sed in operationem cogitatam: sic igitur aliquis de fornica-
tione cogitans, de duobus potest delectari: zmo modo de ipsa cogitatione: alio
modo de ipsa fornicatione cogitata. Delectatio autern de cogitatione ipsa se-
quitur inclinationem affectus in cogitationem ipsam: cogitatio autem ipsa se-
cundum se non est peccatum mortale: immo quandoque est veniale tantum3
puta cum aliquis inutiliter cogitat de ea: quandoque autem sine peccato omnino 3
puta cum aliquis utiliter de ea cogitat, sicut curn vult de ea praedicare, vel
disputare, et ideo per consequens affectio, et delectatio, quae sic est de cogi-
tatione fornicationis, non est de genere peccati mortalis, sed quandoque est
peccatum veniale, quandoque nullum3 unde nec consensus in talem dele-
ctationem est peccatum mortale, et secundum hoc prima opinio habet ve-
ritatem.

Quod autem aliquis cogitans de fornicatione delectetur de ipso actu co÷
gitato, -hoc contingit ex hoc, quod affectio ejus inclinata est in hunc actum3
unde quod aliquis consentiat in talem delectationem, hoc nihil aliud est,
quarn quod ipse consentiat in hoc, quod affectus suus sit inclinatus in forni-
cationem: nullus enim delectatur, nisi in eo, quod est conforme appetitui
ejus. Quod autem aliquis ex deliberatione eligat, quod affectus suus confor-
metur his, quae secundum se sunt peccata mortalia, est peccatum mortale: .
unde talis consensus in delectationem peccati mortalis est peccatum mortale,
ut secunda opinio ponit.

AD PRIMUM ergo dicendum, quod consensus in delectationem potest esse
non solum rationis inferioris, sed etiam superioris, ut dictum est (art. praec.)-
Et tamen ipsa ratio inferior potest averti a rationibus aeternis: quia etsi non
intendit eis, ut secundum eas regulans, quod est proprium superioris ratio-
nis, intendit tamen eis, ut secundum eas regulata: et hoc modo ab eis se
avertens potest peccare mortaliter3 narn et actus inferiorum virium, et etiam
exteriorum membrorum possunt esse peccata mortalia, secundum quod de-
' ficit ordinatio superioris rationis regulantis eos secundum rationes aeternas.

AD SECUNDUM dicendum, quod consensus in peccatum, quod est veniale
ex genere, est veniale peccatum: et secundum hoc potest concludi, quod
consensus in delectationem, quae est dc ipsa vana cogitatione fornicationis,
est peccatum veniale! sed delectatio, quae est in ipso actu fornicationis, de
genere suo est peccatum mortale: sed quod ante consensum sit veniale pec· Ι
catum tantum, hoc est per accidens, scilicet propter imperfectionem actus:
quae quidem imperfectio tollitur per consensum deliberatum supervenien-
tem3 unde ex hoc adducitur in suam naturam, ut sit peccatum mortale.

AD TERTIUM dicendum, quod ratio illa procedit de delectatione, quae
habet cogitationem pro objecto.

At) quuruixt dicendum, quod delectatio, quae habet actum exteriorem
pro objecto, non potest esse absque complacentia exterioris actus secundum

A

