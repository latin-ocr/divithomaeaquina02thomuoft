736 QUAESTIO CI. ARTICULUS ΙΙΙ.

3. PRAETEREA. Praecepta caeremonialia pertinebant ad cultum Dei exte-
riorem, et corporalem, ut dictum est (art. praec.) .· sed hujusmodi cultum cor-
poralem lex debebat diminuere, quia ordinabat ad Christum, qui docuit
homines Deum colere in spirim, et varitate, ut habetur Joan. 4.; non ergo
debuerunt multa praecepta caeremonialia dari.

SED CONTRA est, quod dicitur Oseae 8.: Scribam ai multiplices leges mea5,·
et Job 11.: Ut ostenderet tib-i secreta sapientiae, quod multiplex sit lex ejus.

RESPONDEO dicendum quod, sicut supra dictum est (q. 90. art. 2. et 3. et
q. 96. art. r.),· omnis lex alicui populo datur: in populo autem duo genera
hominum continentur3 quidam proni ad malum, qui sunt per praecepta legis
coercendi, ut supra dictum est (q. 95. art. L), quidam habentes inclinationem ad
bonum vel ex natura, vel ex consuetudine, vel etiam ex gratia: et tales sunt
per legis praeceptum instruendi, et in melius promovendi. Quantum igitur
ad utrumque genus hominum, expediebat praecepta caeremonialia in veteri
lege multiplicari: erant enim in illo populo aliqui ad idololatriam proni3 et ideo
necesse erat, ut ab idololatriae cultu per praecepta caeremonialia revocarentur
ad cultum Dei: et quia multipliciter homines idololatriae deserviebant, opor-
tebat e contrario multa institui ad singula reprimenda; et iterum multa tali-
bus imponi, ut quasi oneratis ex his, quae ad cultum Dei impenderent, non
vacaret idololatriae deservire: ex parte vero eorum, qui erant proni ad bo-
num, etiam necessaria fuit multiplicatio caeremonialium praeceptorum: tum
quia per hoc diversimode mens eorum referebatur in Deum, et magis assi-
due: tum quia mysterium Christi, quod per hujusmodi caeremonialia figu-
rabatur, multiplices utilitates attulit mundo; et multa circa ipsum consideranda
erant, quae oportuit per diversa caerimonialia figurari.

AD PRIMUM ergo dicendum, quod quando id, quod ordinatur ad finem,
est sufficiens ad ducendum in finem, tunc sufficit unum ad unum finem; sicut
una medicina sufficit, si sit efficax, quandoque ad sanitatem inducendam; et
tunc non oportet multiplicari medicinam: sed propter debilitatem, et imper-
fectionem ejus quod est ad finem, oportet ea multiplicari: sicut multa adhi-
bentur remedia infirmo, quando unum non sufficit ad sanandum: caeremo-
niae autem veteris legis invalidae, et imperfectae erant ad repraesentandum
Christi mysterium, quod est superexcellens, et ad subjugandum mentes ho-
minum Deo: unde Apost. dicit ad Heb. 7.: Reprobatio fit praecedentis mandati
propter illlirntitutwn, ct imttililatem .· nihilunim ad petsactum adduxit lcx; et ideo
oportuit hujusmodi caeremonias multiplicari.

AD SECUNDUM dicendum, quod sapientis legislatoris est minores transgres-
siones permittere, ut majores caveantur3 et ideo ut caveretur transgressio
idololatriae, et superbiae quae inJudaeorum cordibus nasceretur,si omnia prae—
cepta legis implerent, non propter hoc praetermisit Deus multa caeremo-
nialia preacepta tradere, quia de facili sumebant ex hoc transgrediendi occa-
sionem.

AD TERTIUM dicendum, quod vetus lex in multis diminuit corporalem
cultum: propter quod statuit, quod non in omni loco, sacrificia offerrentur,
neque a quibuslibet: et multa hujusmodi statuit ad diminutionem exterioris
cultus, sicut etiam Rabbi Moyses Aegyptius dicit (lib. 3. Dux errant. cap. 28.
rt 29.),· oportebat tamen non ita attenuare corporalem cultum Dei, ut homi-
nes ad cultum daemonum declinarent.

