6 58 QUAESTIO xcu. ARTICULUS 1.

quod proprius effectus legis sit bonos facere eos, quibus datur, vel simpliciter,
vel secundum quid. Si enim [al. vero] intentio ferentis legem tendat in unum
bonum, quod est bonum commune secundum justitiam divinam regulatum‚
sequitur quod per legem homines fiant boni simpliciter: si vero intentio le-
gislatoris feratur ad id, quod non est bonum simpliciter, sed utile, vel de-
lectabile sibi, vel repugnans justitiae divinae, tunc lex non bonos facit homines
simpliciter, sed secundum quid, scilicet in ordine ad tale regimen: sic autem
bonum invenitur etiam in per se malis: sicut aliquis dicitur bonus latro, quia

operatur accommode ad finem.
AD PRIMUM ergo dicendum, quod duplex est virtus, ut ex supradictis patet

(q. 63. art. 3. at 4.),· scilicet: acquisita, et insum: ad utramque autem aliquid
operatur operum assuetud03 sed diversimode: narn virtutem quidem acqui-
sitam causat, ad virtutem autem infusam disponit, et eam jam habitam con-
servat, et promovet: et quia lex ad hoc datur, ut dirigat actus humanos, in-
quantum actus humani operantur ad virtutem, intantum lex facit homines
bonos: unde et Philos. dicit in 2. Polit. (cap. 6. parum ante fin. et lib. 2. Eth.
cap. L), quod legislatores assuefacientes [al. assuefaciendo] faciunt bonos.

AD SECUNDUM dicendum, quod non semper aliquis obedit legi ex bonitate
perfecta virtutis; sed quandoque quidem ex timore poenae, quandoque autern
ex solo dictamine rationis, quod est quoddam principium virtutis, ut supra
habitum est (q. 63. art. 1.).

AD TERTIUM dicendum, quod bonitas cujuslibet partis consideratur in pro-
portione ad suum totum, unde et Augustinus dicit in 3. Confes. (cap. 8. paulo
aprina), quod turpis est omnis pars, quae suo toti non congruit: cum igitur
quilibet homo sit pars civitatis, impossibile est, quod aliquis homo sit bonus,
nisi sit bene proportionatus bono communi: nec totum potest bene existere,
nisi ex partibus sibi proportionati33 unde impossibile est, quod bonum com-
mune civitatis bene se habeat, nisi cives sint virtuosi, ad minus illi, quibus
convenit principari. Sufficit autem quantum ad bonum communitatis, quod
alii intantum sint virtuosi, quod principum mandatis obediant; et ideo Philo-
sophus dicit in 3. Politic. (cap. 3.), quod eadem est virtus principis, et boni
viri: non autem eadem est virtus cujuscumque civis, et boni viri.

AD QUARTUM dicendum, quod lex tyrannica, cum non sit secundum ratio-
nem, non est simpliciter lex, sed magis est quaedam perversitas legis: et
tamen inquantum habet aliquid de ratione legis, intendit ad hoc, quod cives
sint boni: non enim habet de ratione legis, nisi secundum hoc, quod est
dictamen alicujus praesidentis in subditis [al. 111'51' hoc quod est dictamen alicujus
praesidentis in szzlnlitos]: et ad hoc tendit, ut subditi legi sint bene obedientes3
quod est eos esse bonos, non simpliciter, sedin ordine ad tale regimen.

ARTPCULUS H. 491

UTRUM LEGIS ACTUS CONVENIENTER ASSIGNENTUR.

AD SECUNDUM sic proceditur. Videtur, quod legis actus non sint conve-
nienter assignati in hoc quod dicitur, quod legis actus cst imperare, vetare,
permittere, et punire: lex enim omnis praeceptum commune cst, ut legiscon-
sultus Papinianus dicit (lib. I. ff. tit. 3. dc Legit. ct Settclltc5s011s.).· sed idem est
imperare, quod praecipere3 crgo alia tria superfluunt.

 

