QUAESTIO VI. ARTICULUS 1. 73

est agere, vel moveri, propter finem, est principium in ipso, sed in alio, a quo
ei imprimitur principium suae motionis in finem: unde hujusmodi non di-
cuntur movere seipsa, sed ab aliis moveri: quae vero habent notitiam finis,
dicuntur seipsa movere; quia in eis est principium, non solum ut agant, sed
etiam ut agant propter finem. Et ideo, cum utrumque sit ab intrinseco prin-
cipio, scilicet quod agunt, et quod propter finem agunt, horum motus, et
actus dicuntur voluntarii: hoc autern importat nomen voluntarii, quod motus,
et actus sit a propria inclinatione; et inde est, quod voluntarium dicitur esse
secundum definitionem Aristotelis, et Gregorii Nysscni‚ et Damasceni (loc. in
arg. t. sih), non solum cujus principium es! intra, sed cum additione scientiae:
unde, cum homo maxime cognoscat finem sui operis, et moveat seipsum, in
ejus actibus maxime voluntarium invenitur.

AD PRIMUM ergo dicendum, quod non omne principium est principium
primum; licet ergo de ratione voluntarii sit, quod principium ejus sit intra;
non tamen est contra rationem voluntarii, quod principium intrinsecum cau-
setur, vel moveatur ab exteriori principio: quia non est de ratione voluntarii,
quod principium intrinsecum sit principium primum. Sed tamen sciendum,
quod contingit aliquod principium motus esse primum in genere, quod tamen
non est primum simpliciter: sicut in genere alterabilium primum alterans cst
corpus coeleste, quod tamen non est primum movens simpliciter, sed mo-
vetur motu locali a superiori movente. Sic igitur principium intrinsecum vo-
luntarii actus, quod est vis cognoscitiva‚ et appetitiva, est primum principium
in genere appetitivi motus, quamvis moveatur ab aliquo exteriori secundum
alias species motus.

AD SECUNDUM dicendum, quod motus animalis novus praevenitur quidem
ab aliquo exteriori motu, quantum ad duo. Uno modo, inquantum per motum
exteriorem praesentatur sensui animalis aliquod sensibile, quod apprehensum
movet appetitum: sicut leo videns cervum per ejus motum appropinquantem,
incipit moveri ad ipsum. Alio modo, inquantum per exteriorem motum incipit
aliqualiter immutari naturali immutatione corpus animalis, puta per frigus,
vel calorem: corpore autem immutato, per motum exterioris corporis, immu-
tatur etiam per accidens appetitus sensitivus‚ qui est virtus organi corporei:
sicut cum ex aliqua alteratione corporis commoventur appetitus ad concupi-
scientiam alicujus rei: sed hoc non est contra rationem voluntarii, ut dictum
est (ad arg. r.).· hujusmodi enim motiones ab exteriori principio sunt alterius
generis.

AD 'ri-:Ruunt dicendum, quod Deus movet hominem ad agendum, non
solum sicut proponens sensui appetibile, vel sicut immutans corpus, sed ctiam
sicut movens ipsam voluntatem: quia omnis motus tam voluntatis, quam na
turae ab eo procedit, sicut a primo movente. Et sicut non est contra rationem
naturae quod motus naturae sit a Deo, sicut a primo movente, inquantum na-
tura est quoddam instrumentum Dei moventis: ita non est contra rationem
actus voluntarii, quod sit a Deo, inquantum voluntas a Deo movetur: est
tamen communiter de ratione naturalis, et voluntarii motus, quod sint a prin-
cipio intrinseco.

