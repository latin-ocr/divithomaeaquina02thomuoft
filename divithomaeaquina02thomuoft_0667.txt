ὲ
3
i·

  
  
   
  
  
  
    
     

Quasi-10 xcm. Alimentus 111. 663

2. PRAETEREA. A lege aeterna nihil iniquum procedere potest3 quia, sicut
dictum est (art. praec. arg. 2.), lex aeterna est, secundum quam justum est,
ut omnia sint ordinatissima: sed quaedam leges sunt iniquae, secundum
illud Isa. 10.: Vae, qui condunt leges iniquas; ergo non omnis lex procedit a
lege aeterna.

3. Pramum. Aug. dicit 1. de Lib. Arb. (cap. 5. sub fin), quod lex, quae
populo regendo scribitur, recte multa permittit, quae per divinam providen-
tiam vindicantur: sed ratio divinae providentiae est lex aeterna, ut dictum
est (art. ι. huj. q.),· ergo nec etiam omnis lex recta procedit a lege aeterna.

SED CONTRA est, quod Proverb. 8. Divina Sapientia dicit: Per me: reges
regnant, et legum conditores justa decernunt.- ratio autem divinae sapientiae est
lex aeterna, ut supra dictum est (art. ι. huj. q.) ,· ergo omnes leges a lege ae-
terna procedunt.

Respoum-:o dicendum, quod, sicut supra dictum est (q. 90. art. ι. εἰ 2.),
lex importat rationem quamdam directivam actuum ad finem: in omnibus
autem moventibus ordinatis oportet quod virtus secundi moventis derivetur
a virtute moventis primi: quia movens secundum non movet, nisi inquantum
movetur a primo; unde in omnibus gubernantibus idern videmus, quod ratio
gubernationis a primo gubernante ad secundos derivatur: sicut ratio eorum
quae sunt agenda in civitate, derivatur a rege per praeceptum in inferiores
administratores: et in artificialibus etiam ratio artificialium actuum derivatur
ab architectore ad inferiores artifices, qui manu operantur; cum ergo lex
aeterna sit ratio gubernationis in supremo gubernante, necesse est quod
omnes rationes gubernationis, quae sunt in inferioribus gubernantibus, a lege
aeterna deriventur. Huiusmodi autem rationes inferiorum gubernantium sunt
quaecumque aliae leges praeter aeternam; unde omnes leges, inquantum par-
ticipant de ratione recta, intantum derivantur a lege aeterna. Et propter hoc
Augustinus dicit in 1. de Lib. Arb. (cap. 6. adsim), quod in temporali lege
nihil est justum, ac legitimum, quod non ex lege aeterna homines sibi deri·
vaverint.

AD PRIMUM ergo dicendum, quod fomes habet rationem legis in homine,
inquantum est poena consequens divinam justitiam; et secundum hoc mani-
festum est, quod derivatur a lege aeterna: inquantum vero inclinat ad pec-
catum, sic contrariatur legi Dei, et non habet rationem legis, ut ex supra-
dictis patet (q. 91. art. 6.).

AD SECUNDUM dicendum, quod lex humana intantum habet rationem
legis, inquantum est secundum rationem rectam; et secundum hoc manife-
stum est, quod a lege aeterna derivatur: inquantum vero a ratione recedit,
sic dicitur lex iniqua: et sic non habet rationem legis, sed magis violentiae
cujusdam. Et tamen in ipsa lege inquantum servatur aliquid de similitudine

legis, propter ordinem potestatis ejus, qui legem fecit, secundum hoc etiam

derivatura lege aeterna: Omnis enimpotestasa Domino Duo cst, ut dicitur Rom. ¹3·

AD TERTIUM dicendum, quod lex humana dicitur aliqua permittere, non
quasi approbans, sed quasi ea dirigere non potens: multa autem diriguntur
lege divina, quae dirigi non possunt lege humana: plura enim subduntur
causae superiori, quam inferiori; unde hoc ipsum, quod lex humana non se
intromittit de his, quae dirigere non potest, ex ordine legis aeternae provenit:
secus autem exet, si approbaret ea, quae lex aeterna reprobam unde ex hoc
non habetur, quod lex humana non demetur a lege aeterna, sed quod non

μ perfecte eam assequi possit.

