172 QUAESTIO XIX. ARTICULUS X.

ratione boni, habet voluntatem conformem voluntati divinae quantum ad ra-
tionem voliti: sed in particulari nescimus, quid Deus velit: et quantum ad
hoc non tenemur conformare voluntatem nostram divinae voluntati. In statu
tamen gloriae ornnes videbunt in singulis, quae volent, ordinem eorum ad
id, quod Deus circa hoc vult: et ideo non solum formaliter, sed materialiter
in omnibus suam voluntatem Deo conformabunt.

AD SECUNDUM dicendum, quod Deus non vult damnationem alicujus sub
ratione damnationis, nec mortem alicujus, inquantum est mors: quia ipse
vult omnes homines salvos fieri: sed vult ista sub ratione justitiae: unde suf-
ficit circa talia, quod homo velit justitiam Dei, et ordinem naturae servari.

Unde patet solutio AD TERTIUM.

Ad primum vero, quod in contrarium objiciebatur, dicendum, quod magis
vult quod Deus vult, qui conformat voluntatem suam voluntati divinae quan-
tum ad rationem voliti, quam qui conformat quantum ad ipsam rem volitam:
quia voluntas principalius fertur in finem, quam in id quod est ad finem.

Ad secundum dicendum, quod species, et forma actus magis attenditur
secundum rationem objecti, quam secundum id, quod est materiale in objecto.

Ad tertium dicendum, quod non est repugnantia voluntatum, quando
aliqui diversa volunt non secundum eamdem rationem: sed si sub una ra-
tione esset aliquid ab uno volitum, quod alius nollet, *hoc induceret repu-
gnantiam voluntatum, quod tamen non est in proposito.

QUAESTIO XX.

DE BONITATE, ET MALITIA EXTERIORUM ACTUUM HUMANORUM,
IN SEX ARTICULOS DIVISA.

Deinde considerandum est de bonitate, et malitia quantum ad exteriores
actus.

Et circa hoc quaeruntur sex.

Primo. Utrum bonitas, et malitia per prius sit in actu voluntatis, vel in
actu exteriori.

Secundo. Utrum tota bonitas, vel malitia actus exterioris dependeat ex
bonitate voluntatis.

Tertio. Utrum sit eadem bonitas, ct malitia interioris, et exterioris actus.

Quarto. Utrum actus exterior aliquid addat dc bonitate, vel malitia su-
pra actum interiorem.

Quinto. Utrum eventus sequens aliquid addat de bonitate, vel malitia ad
actum exteriorem.

Sexto. Utrum idem actus exterior possit esse bonus, et malus.

