QUAEsrto Lxrx. Aru-mutus Ν. 489

AD TERTIUM dicendum, quod etiam praemia secundum additionem se
habent ad invicem: nam plus est possidere terram regni coelorum, quam
simpliciter habere: multa enim habemus, quae non firmiter, et pacifice pos-
sidemus: plus est etiam consolari in regno, quam habere, et possidere: multa
enim cum dolore possidemus: plus est etiam saturari, quam simpliciter con-
solari3 nam saturitas abundantiam consolationis importat. Misericordia vero
excedit saturitatem, ut plus scilicet homo accipiat, quam meruerit, vel deside-
rare potuerit: adhuc autem majus est Deum videre: sicut major est, qui in
curia regis non solum prandet, sed ctiam faciem regis videt3 summam autem
dignitatem in domo regia filius regis habet.

QUAESTIO LXX.

DE FRUCTIBUS SPIRITUS SANCTI,
IN QUATUOR ARTICULOS DIVISA.

Deinde considerandum est de fructibus.

Et circa hoc quaeruntur quatuor.

Primo. Utrum fructus Spiritus Sancti sint actus.
Secundo. Utrum differant a beatitudinibus.
Tertio. De eorum numero.

Quarto. De oppositione eorum ad opera carnis.

ARTICULUS Ι. 368

UTRUM FRUCTUS SPIRITUS SANCTI, QUOS APOSTOLUS NOMINAT
AD GALATAS 5., SINT ACTUS.

(Gal. 5. lact. 5. com. 1. et 2.).

AD PRIMUM sic proceditur. Videtur, quod fructus Spiritus Sancti, quos
· Apostolus nominat ad Gal. 5., non sint actus: id enim, cujus est alius fructus,
non debet dici fructus: sic enim in infinitum iretur, sed actuum nostrorum
est aliquis fructus: dicitur enim Sap. 3.: Bonorum laborum gloriosus cst fructus,-
et Joan. 4.: Qui metit, mercedem accipit, el fructum congregat in vitam aeternamm
ergo ipsi actus nostri non dicuntur fructus.
2. PRAETEREA. Sicut Augustinus dicit in 10. de Trinit. (cap. ιο. paulo a
,Α princ.): Fruimur cognitis, in quibus voluntas ipsa delectata conquiescit: scd voluntas
nostra non debet conquiescere in actibus nostris propter se3 ergo actus nostri
, fructus dici non debent.
3. PRAETEREA. Inter fructus Spiritus Sancti enumerantur ab Apostolo ali-
2 quae virtutes, scilicet charitas, mansuetudo, fides, et castitas: virtutes autem
, non sunt actus, sed habitus, ut supra dictum est (q. 55. art. 1.); ergo fructus
non sunt actus.

