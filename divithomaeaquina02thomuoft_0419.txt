QUAESTIO LX. ARTICULUS ΙΙ. 415

vel male afficitur circa hujusmodi3 et propter hoc oportet quod virtutes in
talibus sint principaliter circa interiores affectiones, quae dicuntur animae
passiones; sicut patet de temperantia, fortitudine, et aliis hujusmodi. Con-
tingit autem, quod in operationibus, quae sunt ad alterum, praetermittatur
bonurn virtutis propter inordinatam animi passionem: et tunc, inquantum
corrumpitur commensuratio exterioris operationis, est corruptio justitiae:
inquantum autem corrumpitur commensuratio interiorum passionum, est cor-
ruptio alicujus alterius virtutis: sicut cum propter iram aliquis alium per—
cutit, in ipsa percussione indebita corrumpitur justitia: in immoderantia vero
irae corrumpitur mansuetudo: et idem patet in aliis.

Et per hoc patet responsio AD OBJECTA. Nam prima ratio procedit de ope-
ratione, secundum quod est effectus virtutis. Aliae duae rationes procedunt ex
hoc, quod ad idem concurrunt operatio, et passio: sed in quibusdam virtus
est principaliter circa operationem, in quibusdam circa passionem, ratione
praedicta (in corp).

ARTICULUS 111. 319
UTRUM CIRCA OPERATIONES SIT TANTUM UNA VIRTUS MORALIS.

AD TERTmM sic proceditur. Videtur, quod sit una tantum virtus moralis
circa operationes: rectitudo enim omnium operationum exteriorum videtur
ad justitiam pertinere: sed justitia est una virtus; ergo una sola virtus est
circa operationes.

2. PRAETEREA. Operationes maxime differentes esse videntur, quae ordi—
nantur ad bonum unius, et quae ordinantur ad bonum multitudinis: sed ista
diversitas non diversificat virtutes morales: dicit enim Philos. in ς. Ethic.
(cap. I. circa fin.) quod justitia legalis, quae ordinat actus hominum ad com-
mune bonum, non est aliud a virtute, quae ordinat actus hominis ad unum
tantum, nisi secundum rationem; ergo diversitas operationum non causat
diversitatem virtutum moralium.

3. PRAETEREA. Si sunt diversae virtutes morales circa diversas operationes,
oporteret quod secundum diversitatem operationum esset diversitas virtutum
moralium: sed hoc patet esse falsum: nam ad justitiam pertinet in diversis
generibus commutationum rectitudinem statuere, et etiarn in distributionibus,
ut patet in ς. Ethic. (cap. 2. a med.).· non ergo diversae virtutes sunt diver—
sarum operationum.

SED CONTRA est, quod religio est alia virtus a pietate, quarum tamen
utraque est circa operationes quasdam.

RESPon-:o dicendum, quod omnes virtutes morales, quae sunt circa ope-
rationes, conveniunt in quadam generali ratione justitiae, quae attenditur se-
cundum debitum ad alterum; distinguuntur autem secundum diversas spe-
ciales rationes. Cujus ratio est, fluia in operationibus exterioribus ordo rationis
instituitur, sicut dictum est (art. praec), non secundum proportionem ad af-
fectionem hominis, sed secundum ipsam convenientiam rei in seipsa3 sccun-
dum quam convenientiam accipitur ratio debiti, ex quo constituitur ratio
justitiae. Ad justitiam enim pertinere videtur, ut quis debitum reddat3 unde
omnes hujusmodi virtutes, quae sunt circa operationes, habent aliquo modo
rationem justitiae; sed debitum non est unius rationis in omnibus; aliter enim
debetur aliquid aequali, aliter superiori, aliter minori3 et aliter ex pacto, vel

