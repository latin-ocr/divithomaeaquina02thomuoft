-QUAEsrro X1x. ARTICULUS v. 165

dicit in 7. Ethicor. (cap. r. et 2.), quod per se loquendo incontinens est, qui
non sequitur rationem rectam3 per accidens autem, qui non sequitur ratio-
nem falsam. Unde dicendum, quod simpliciter omnis voluntas discordans a
ratione, sive recta, sive errante, semper est mala.

AD PRIMUM ergo dicendum, quod judicium rationis errantis, licet non de-
rivetur a Deo, tamen ratio errans judicium suum proponit ut verum, et per

, consequens ut a Deo derivatum, a quo est omnis veritas.

AD SECUNDUM dicendum, quod verbum Augustini habet locum, quando
cognoscitur, quod inferior potestas praecipit aliquid contra praeceptum supe-
rioris potestatis: sed si aliquis crederet, quod praeceptum proconsulis esset
praeceptum imperatoris, contemnendo praeceptum pronconsulis, contemneret
praeceptum imperatoris. Et similiter si aliquis homo cognosceret quod ratio
humana dictaret aliquid contra praeceptum Dei, non teneretur rationem
sequi: sed tunc ratio non totaliter esset errans: sed quando ratio errans pro-
ponit aliquid ut praeceptum Dei, tunc idem est contemnere dictamen rationis,
et Dei praeceptum.

AD TERTIUM dicendum, quod ratio, quando apprehendit aliquid ut malum,
semper apprehendit illud sub aliqua ratione mali: puta quia contrariatur di-
vino praecepto, vel quia est scandalum, vel propter aliquod hujusmodi, et
tunc ad talem speciem malitiae reducitur talis mala voluntas.

ARTICULUS VI. 120

UTRUM VOLUNTAS CONCORDANS RATIONI ERRANTI SIT BONA.
(Supr. art. 5. et locis ibi inductis).

AD SEXTUM sic proceditur. Videtur, quod voluntas concordans rationi
erranti sit bona; sicut enim voluntas discordans a ratione tendit in id, quod
ratio judicat malurn3 ita voluntas concordans rationi tendit in id, quod ratio
judicat bonum: sed voluntas discordans a ratione etiam errante est mala;
ergo voluntas concordans rationi etiam erranti est bona.

2. PRAETEREA. Voluntas concordans praecepto Dei, et legi aeternae semper
est bona: sed lex aeterna, et praeceptum Dei proponitur nobis per apprehen-
sionem rationis etiam errantis, ergo voluntas concordans etiam rationi er-
ranti est bona.

3. PRAETEREA. Voluntas discordans a ratione errante est mala3 si ergo
voluntas concordans rationi erranti sit etiam mala, videtur, quod omnis vo-
luntas habentis rationem errantem sit mala3 et sic talis homo erit perplexuS,
et ex necessitate peccabit, quod est inconveniens; ergo voluntas concordans
rationi erranti est bona.

SED CONTRA. Voluntas occidentium Apostolos erat mala: sed tamen con-
cordabat rationi erranti ipsorum, secundum illud Joan. 16.: Venit hora, ut
omnis, qui interficit vos, arbitretur obsequium se praestare Deo‚· ergo voluntas
concordans rationi erranti potest esse mala.

RESPONDEO dicendum, quod sicut praemissa quaestio eadem cst cum
quaestione, qua quaeritur3 utrum conscientia erronea liget3 ita ista quaestio
eadem est curn illa, qua quaeritur; utrum conscientia erronea excuset. Haec
autem quaestio dependet ab eo, quod supra de ignorantia dictum est3 dictum
est enim supra (q. 6. art. 8.), quod ignorantia quandoque causat involun-

S. Tuome Summa Theologica. vol. ΙΙ. 12

