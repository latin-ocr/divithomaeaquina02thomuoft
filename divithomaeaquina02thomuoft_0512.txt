508 QUAESTIO LXXII. ARTICULUS ΙΙΙ.

AD PRIMUM ergo dicendum, quod principia activa in actibus voluntariis,
curn non sint determinata ad unum, non sufficiunt ad producendum humanos
actus, nisi determinetur voluntas ad unum per intentionem finis, ut patet per
Phil. in 9. Metaph. (tex. 15. ct 16.); et ideo a fine perficitur esse, et species
peccati.

AD SECUNDUM dicendum, quod objecta, secundum quod comparantur ad
actus exteriores, habent rationem materiae circa quam: sed secundum quod
comparantur ad actum interiorem voluntatis, habent rationem finium: et ex
hoc habent, quod dent speciem actui: quamvis etiarn secundum quod sunt
materia circa qnam, habeant rationem terminorum, a quibus motus specifi-
cantur, ut dicitur in 5. Phys. (tax. 4.) et in 10. Ethic. (cap. 4.), sed tamen
etiam termini motus dant speciem moribus, in quantum habent rationem
finis. ⁴

AD TERTHJM dicendum, quod illae divisiones peccatorum non dantur ad

distinguendas species peccatorum, sed ad manifestandas diversas causas
eorum.

ARTICULUS IV. 381

UTRUM PECCATUM CONVENIENTER DISTINGUATUR
IN PECCATUM IN DEUM, IN SEIPSUM‚ ET IN PROXIMUM.

(I. Dist. 42. q. 2. art. 2. et Ps. 25).

AD QUARTUM sic proceditur. Videtur, quod inconvenienter peccatum di
stinguatur per peccatum, quod est in Deum, in proximum, et in seipsum:
illud enim, quod est commune omni peccato, non debet poni quasi pars in
divisione peccati3 sed commune est omni peccato, quod sit contra Deum:
ponitur enim in definitione peccati, quod sit contra Iegem Dei, ut supra dictum
est (q. 71. art. 6.); non ergo peccatum in Deum debet poni quasi pars in di-
visione peccatorum.

2. PRAETEREA. Omnis divisio debet fieri per opposita: sed ista tria genera
peccatorum non sunt opposita, quicumque enim peccat in proximum, peccat
in seipsum, et in Deum3 non ergo peccatum convenienter dividitur secundum
hacc tria.

3. PRAETEREA. Ea quae sunt extrinsecus, non conferunt speciem: sed
Deus, et proximus sunt extra nos3 ergo per haec non distinguuntur peccata
secundum speciem: inconvenienter igitur secundum haec tria peccatum di-
viditur.

SED CONTRA est, quod Isidorus in lib. de Summo Bono distinguens pec-
cata dicit, quod homo dicitur peccare in se, in Deum, et in proximum.

RfisPoNDEo dicendum, quod, sicut supra dictum est (q. 71. art. ι. c! 6.)‚
peccatum est actus inordinatus. 'l'riplcx autem ordo in homine debet csse.
Unus quidem secundum comparationem ad regulam rationis, prout scilicet
omnes actiones, et passiones nostrae debent secundum regulam rationis com-
mensurari: alius autem ordo est per comparationem ad regulam divinae legis,
per quam homo in omnibus dirigi debet: et si quidem homo naturaliter esset
animal solitarium, hic duplex ordo sufficeret: scd quia homo est naturaliter
animal politicum, et sociale, ut probatur in 1. Polit. (cap. 2. a ῥύπα),- ideo
necesse est, quod sit tertius ordo, quo homo ordinetur ad alios homines,

 

