QUAESTIO XVI. ARTICULUS IV. 135

sic cum usus pertineat ad praedictam motionem voluntatis, medium est inter

electionem, et executionem.

An SECUNDUM dicendum, quod id, quod est per essentiam suam relatum
posterius est absoluto: sed id, cui attribuuntur relationes, non oportet quod
sit posterius: immo quanto causa est prior, tanto habet relationes ad plures

effectus.
AD TERTIUM dicendum, quod electio praecedit usum, si referantur ad

idem: nihil autem prohibet, quod usus unius praecedat electionem alterius;
et quia actus voluntatis reflectuntur supra seipsos, in quolibet actu voluntatis
potest accipi consensus, et electio, et usus: ut si dicatur, quod voluntas consentit
se eligere, et consentit se consentire, et utitur se ad consentiendum, et eli-
gendum: et semper isti actus ordinati ad id, quod est prius, sunt priores.

QUAESTIO XVII.

DE ACTIBUS IMPERATIS A VOLUNTATE,
IN NOVEM ARTICULOS DIVISA.

Deinde considerandum est de actibus imperatis a voluntate.

Et circa hoc quaeruntur novem.

Primo. Utrum imperare sit actus voluntatis, vel rationis.

Secundo. Utrum imperare pertineat ad bruta animalia.

Tertio. De ordine imperii ad usum.

Quarto. Utrum imperium, et actus imperatus sint unus actus, vel diversi.
Quinto. Utrum actus voluntatis imperetur.

Sexto. Utrum actus rationis.

Septimo. Utrum actus appetitus sensitivi.

Octavo. Utrum actus animae vegetabilis.

Nono. Utrum actus exteriorum membrorum.

ARTICULUS 1. 9,
UTRUM IMPERARE SIT ACTUS RATIONIS, VEL VOLUNTATIS.

(Infr. q. 60. art. Ι. corp.fin. et 2-2. q. 83. art. Ι. et 10. corp.
et Veri. q. 22. art. 12. ad 4. et Quodl. 9. art. 12.).

An PRmUM sic proceditur. Videtur, quod imperare non sit actus rationis,
sed voluntatis: imperare enim est movere quoddam: dicit enim Avicen. quod
quadruplex est movens scilicet: perficiens, (inponens, imperans, ct consilians.- sed
ad voluntatem pertinet movere ornnes alias vires animae, ut dictum est supra
(q. 9. art. 1.),· ergo imperare est actus voluntatis.

2. PRAETEREA. Sicut imperari pertinet ad id, quod est subjectum, ita im-
perare pertinere videtur ad id, quod est maxime liberum: sed radix libertatis
est maxime in voluntate; ergo voluntatis est imperare.

