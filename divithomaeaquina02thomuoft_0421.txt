QUAESTIO Lx. ARTICULUS 1v. 417

RESPONDEO dicendum, quod non potest dici, quod circa omnes passiones
sit una sola virtus moralis: sunt enim quaedam passiones ad diversas po-
tentias pertinentes: aliae namque pertinent ad irascibilem, aliae ad concu-
piscibilem, ut supra dictum est (q. 23. art. r.). Nec tamen oportet, quod omnis
diversitas passionum sufficiat ad virtutes morales diversificandas: primo qui-
dem, quia quaedam passiones sunt, quae sibi opponuntur secundum contra-
rietatem; sicut gaudium, et tristitia3 timor, et audacia, et alia hujusmodi:
et circa hujusmodi passiones sic oppositas oportet esse unam et eamdem
virtutem; curn enim virtus moralis in quadam medietate consistat, medium
in contrariis passionibus secundum eamdem rationem instituitur sicut et in
naturalibus idem est medium inter contraria, ut inter album, et nigrum. Sa-
cundo, quia diversae passiones inveniuntur secundum eumdem modum rationi
repugnantes; puta secundum impulsum ad id, quod est contra rationem, vel
secundum retractionem ab eo, quod est secundum rationem; et ideo diversae
passiones concupiscibilis non pertinent ad diversas virtutes morales; quia
earum motus secundum quemdam ordinem se invicem consequuntur, utpote
ad idern ordinati, scilicet ad consequendum bonurn, vel ad fugiendum malum:
sicut ex amore procedit concupiscentia, et ex concupiscentia pervenitur ad
delectationem. Et eadem ratio est de oppositis; quia ex odio sequitur fuga,
vel abominatio, quae perducit ad tristitiam: sed passiones irascibilis non sunt
unius ordinis, sed ad diversa ordinantur: nam audacia, et timor ordinantur ad
aliquod magnum periculum: spes, et desperatio ad aliquod bonurn arduum:
ira autem ad superandum aliquod contrarium, quod nocumentum intulit. Et
ideo circa has passiones diversae virtutes ordinantur: utpote temperantia circa
passiones concupiscibilis: fortitudo circa timores, et audacias: magnanimitas
circa spem, et desperationem: mansuetudo circa iras.

An PRIMUM ergo dicendum, quod omnes passiones conveniunt in uno
principio, et fine communi, non autem in uno-‘proprio principio, seu fine:
unde hoc non sufficit ad unitatem virtutis moralis.

AD SECUNDUM dicendum, quod sicut in naturalibus idem est principium,
quo receditur ab uno principio, et acceditur ad aliud, et in rationalibus est
eadem ratio contrariorum: ita etiam virtus moralis, quae in modum naturae
rationi consentit, est eadem contrariarum passionum.

Ao TERTIUM dicendum, quod illae tres passiones ad idem objectum or-
dinantur secundum quemdam ordinem, ut dictum est (in corp. art.); et ideo
ad eamdem virtutem moralem pertinent.

ARTICULUS v. 321

UTRUM VIRTUTES MORALES DISTINGUANTUR
SECUNDUM DIVERSA OBJECTA PASSIONUM.

AD QUINTUM sic proceditur. Videtur, quod virtutes morales non distin-
guantur secundum objecta passionum: sicut enim sunt objecta passionum,
ita sunt objecta operationum: sed virtutes morales, quae sunt circa opera-
tiones, non distinguuntur secundum objecta operationum: ad eamdem enim
virtutem justitia pertinet emere, vel vendere domum, et equum3 ergo etiam
nec virtutes morales, quae sunt circa passiones, diversificantur per objecta
passionum.

