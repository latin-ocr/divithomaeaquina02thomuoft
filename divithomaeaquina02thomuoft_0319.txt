 

QUAESTIO XLIV. ARTICULUS 1. 315

corde refugiunt, et propter hoc timentes non prompte invadunt, sed magis
refugiunt.

AD SECUNDUM dicendum, quod naturale est cuilibet dolenti, sive homini,
sive animali, quod utatur quocumque auxilio potest, ad repellendum noci-
vum praesens, quod infert dolorem; unde videmus, quod animalia dolentia
percutiunt vel faucibus, vel cornibus. Maximum autem auxilium ad omnia
in animalibus est calor, et spiritus, et ideo in dolore natura conservat calo-
rem, et spiritum interius, ut hoc utatur ad repellendum nocivum3 et ideo
Philos. dicit in lib. de Problematibus (sect. 27. probl. 9.), quod, multiplicatis
spiritibus introrsum, et calore, necesse est quod emittantur per vocem, et
propter hoc dolentes vix se possunt continere, quin clament: sed in timen-
tibus fit motus interioris caloris, et spirituum a corde ad inferiora, ut dictum
est (ad arg. praec.); et ideo timor contrariatur formationi vocis, quae fit per
emissionem spirituum ad superiora per os: et propter hoc timor tacentes
facit3 et inde est etiam, quod timor trementes facit, ut dicit Philos. in lib. de
Probl. (loc. cit. probl. L).

AD TERTruM dicendum, quod pericula mortis non solum contrariantur
appetitui animali, sed etiam contrariantur naturae; et propter hoc in hujus-
modi timore non solum fit contractio ex parte appetitus, sed etiam ex parte
naturae corporalis. Sic enirn disponitur animal ex imaginatione mortis con-
trahens calorem ad interiora, sicut quando naturaliter mors imminet3 et inde
est, quod timentes mortem pallescunt, ut dicitur in 4. Eth. (cap. 8. parum a princ. ):
sed malurn, quod timet verecundia, non opponitur naturae, sed solum appe-
titui animali3 et ideo fit quaedam contractio secundum appetitum animalem,
non autem secundum naturam corporalem: sed magis anima, quasi in se
contracta, vacat ad motionem spirituum, et caloris: unde fit eorum diffusio
ad exteriora: et propter hoc verecundati rubescunt.

ARTICULUS Π. 244
UTRUM TIMOR FACIAT CONSILIATIVOS.

(2-2. q. 47. art. 9. ad 3. ‘et q. 54. art. 2. ad 4. et q. 29. art. 7. corp.
et Ps. 22.fin.).

AD SECUNDUM sic proceditur. Videtur, quod timor non faciat consiliativos :
non enim est ejusdem consiliativos facere, et consilium impedire: sed timor
consilium impedit: omnis enim passio perturbat quietem, quae requiritur ad
bonum usum rationis; ergo timor non facit consiliativos.

2. PRAETEREA. Consilium est actus rationis de futuris cogitantis, et deli·
berantis: sed aliquis timor est excutiens cogitata, et mentem asuo loco removet,
ut Tullius dicit in 4. de Tusculanis Quaestionibus (aliquant. a princ.); ergo
timor non facit consiliativos, sed magis impedit consilium.

3. PRAETEREA. Sicut consilium adhibetur ad vitanda mala, ita etiam adhi-
betur ad consequenda bona: sed sicut timor est de malis vitandis, ita spes est
de bonis consequendis3 ergo timor non facit magis consiliativos, quam spes.

SED CONTRA est, quod Philos. dicit in 2. Rhet. (cap. 5. cir. med), quod
timor consiliativos facit.

RESPONDEO dicendum, quod aliquis potest dici consiliativus dupliciter,-
ωηο modo a voluntate, seu solicitudine consiliandi: et sic timor consiliativos

