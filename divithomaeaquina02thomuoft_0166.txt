162 , QUAESTIO XIX. ARTICULUS ΙΙΙ.

pertinet ad voluntatem, quam ad rationem, ut ex supradictis patet (q. 8. art. 1.
ct q. 9. art. 1.); ergo bonum voluntatis non dependet a ratione.

2. PRAETEREA. Philos. dicit in 6. Ethic. (cap. 2.), quod bonitas intellectus
practici est verum conforme appetitui recto: appetitus autem rectus est vo-
luntas bona3 ergo bonitas rationis practicae magis dependet a bonitate vo-
luntatis, quam e converso.

3. PRAETEREA. Movens non dependet ab θο, quod movetur, sed e con-
verso: voluntas autem mox-et rationem, et alias vires, ut supra dictum est
(q. 9. art. I.); ergo bonitas voluntatis non dependet a ratione.

SED CONTRA est⁷ quod Hilar. dicit in 10. de Trinit. (in princ. lib), immo-
derata est omnis susceptarum voluntatum pertinacia, ubi non rationi voluntas
subjicitur: sed bonitas voluntatis consistit in hoc, quod non sit immoderata3
ergo bonitas voluntatis dependet ex hoc, quod sit subjecta rationi.

RESPONDEO dicendum, quod, sicut dictum est (art. 1. et 2. huj. q.), bonitas
voluntatis proprie ex objecto dependet3 objectum autem voluntatis proponitur
ei per rationem: nam bonum intellectum est objectum voluntatis proportio-
natum ei: bonum autem sensibile, vel imaginarium non est proportionatum
voluntati, sed appetitui sensitivo: quia voluntas potest tendere in bonum uni-
versale, quod ratio apprehendit: appetitus autem sensitivus non tendit nisi
in bonum particulare, quod apprehendit vis sensitiva; et ideo bonitas volun-
tatis dependet a ratione eo modo, quo dependet ab objecto.

AD PRIMUM ergo dicendum, quod bonum sub ratione boni, idest appeti-
bilis, per prius pertinet ad voluntatem, quarn ad rationem: sed tamen per
prius pertinet ad rationem sub ratione veri, quam ad voluntatem sub ratione
appetibilis: quia appetitus voluntatis non potest esse de bono, nisi prius a·
ratione apprehendatur.

AD SECUNDUM dicendum, quod Philos. ibi loquitur de intellectu practico,
secundum quod est consiliativus‚ et ratiocinativus eorum, quae sunt ad finem:
sic enim perficitur per prudentiam: in his autem quae sunt ad finem, rectitudo
rationis consistit in conformitate ad appetitum finis debiti: sed tamen et ipse
appetitus finis debiti praesupponit rectam apprehensionem de fine, quae est
per rationem.

An TERTtUM dicendum, quod voluntas quodammodo movet rationem:
et ratio alio modo movet voluntatem, ex parte scilicet objecti, ut supra dictum
est (q. 9. art. 1.).

ARTICULUS IV. 118

UTRUM BONITAS VOLUNTATIS DEPENDEAT EX LEGE AETERNA.

(Insr. q. 21. art. Ι. corp).

An QUARTUM sic proceditur. Videtur, quod bonitas voluntatis humanae
non dependeat a lege aeterna3 unius enim una est regula, et mensura: sed
regula humanae voluntatis, ex qua ejus bonitas dependet, est ratio recta3
ergo non dependet bonitas voluntatis a lege aeterna.

2. PRAETEREA. Mensura est homos-renea mensurato, ut dicitur in 10. Metaph.
(tex. 4.): sed lex aeterna non est homoqenea voluntati humanae3 ergo lex
aeterna non potest esse mensura voluntatis humanae, ut ab ea bonitas ejus
dependeat.

 

