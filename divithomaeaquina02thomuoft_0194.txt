190 QUAESTIO XXIII. ARTICULUS 1.

3. PRAETEREA. Passiones, et actus differunt specie secundum objecta: sed
passionum irascibilis, et concupiscibilis eadem objecta sunt, scilicet: bonum,
et malum ‚· ergo eaedem passiones sunt irascibilis, et concupiscibilis.

SED CONTRA, Diversarum potentiarum actus sunt specie diversi, sicut
videre, et audire: sed irascibilis, et concupiscibilis sunt duae potentiae divi-
dentes appetitum sensitivum, ut in primo dictum est (q. 81. art. 2.) ; ergo,
cum passiones sint motus appetitus sensitivi, ut supra dictum est (q. 22. art. 2.);
passiones, quae sunt in irascibili, erunt aliae secundum speciem a passionibus,
quae sunt in concupiscibili.

RESPONDEO dicendum, quod passiones, quae sunt in irascibili, et in con-
cupiscibili, differunt specie: cum enim diversae potentiae habent diversa objecta,
ut in primo dictum est (q. 77. art. 3), necesse est, quod passiones diversarum
potentiarum ad diversa objecta referantur: unde multo magis passiones di-
versarum potentiarum specie differunt: major enirn differentia objecti requi-
ritur ad diversificandam speciem potentiarum, quam ad diversificandam spe-
ciem passionum, vel actuum. Sicut enirn in naturalibus diversitas generis
consequitur diversitatem potentiae materiae, diversitas autern speciei diver-
sitatem formae in eadem materia: ita in actibus animae, actus ad diversas
potentias pertinentes sunt non solum specie, sed etiam genere diversi: actus
autem, vel passiones respicientes diversa objecta specialia comprehensa sub
uno communi objecto unius potentiae, differunt sicut species illius generis.
Ad cognoscendum ergo, quae passiones sunt in irascibili, et quae in concu-
piscibili, oportet assumere objectum utriusque potentiae: dictum est autem
in primo (q. 81. art. 2.), quod objectum potentiae concupiscibilis est bonum,
vel malum sensibile simpliciter acceptum, quod est delectabile, vel dolorosum 2
sed quia necesse est, quod interdum anima difficultatem, vel pugnam patiatur
in adipiscendo aliquod hujusmodi bonum, vel fugiendo aliquod hujusmodi
malum, inquantum hoc est quodammodo elevatum supra facilem potestatem
animalis3 ideo ipsum lionam, vel malum, secundum quod habet rationem
ardui, vel difficilis, est objectum irascibilis: quaecumque ergo passiones re-
spiciunt absolute bonam, vel malum, pertinent ad concupiscibilem; ut gaudium,
tristitia, amor, odium, et similia: quaecumque vero passiones respiciunt bonum,
velmalmn sub ratione ardui, prout est aliquid adipiscibile, vel sugibile cum aliqua
difficultate, pertinent ad irascibilem3 ut audacia, et timor, spes, et hujusmodi.

AD PRIMUM ergo dicendum, quod, sicut in primo dictum est (q. 31. art. 2.),
ad hoc vis irascibilis data est animalibus, ut tollantur impedimenta, quibus
concupiscibilis in suum objectum tendere prohibetur, vel propter difficultatem
boni adipiscendi, vel propter difficultatem mali superandi: et ideo passiones
irascibilis omnes terminantur ad passiones concupiscibilis: et secundum hoc
ctiam passiones, quae fiunt in irascibili, consequuntur gaudium, et tristitiam,
quae sunt in concupiscibili.

AD SECUNDUM dicendum, quod odium vitiorum attribuit Hieron. irascibili,
non propter rationem odii, quae proprie competit concupiscibili, sed propter
impugnationem, quae pertinet ad irascibilem.

An TERTtUM dicendum, quod bonum, inquantum est delectabile, movet
concupiscibilem: sed si bonum habeat quamdam difficultatem ad adipiscen-
dum, ex hoc ipso habet aliquid repugnans concupiscibili3 et ideo necessarium
suit, esse aliam potentiam, quae in id tenderet: et ratio est eadem tle malis:
et haec potentia est irascibilis; unde ex consequenti passiones concupisci-
bilis, ct irascibilis specie differunt.

