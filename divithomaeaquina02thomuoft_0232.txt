228 QUAESTIO XXX. ARTICULUS 1.

ARTICULUS 1. 170
UTRUM CONCUPISCENTIA SIT TANTUM IN APPETITU SENSITIVO.

(Infr. q. 32. art. 3. ad 3. et 2. Dist. 26. q. Ι. art. 2. corp. fin)

AD PRIMUM sic proceditur. Videtur, quod concupiscentia non solum sit
in appetitu sensitivo: est enim quaedam concupiscentia sapientiae, ut dicitur
Sap. 6.: Concupiscentia sapientiae deducit ad regnum perpetuum: sed appetitus
sensitivus non potest ferri in sapientiam3 ergo concupiscentia non est in
solo appetitu sensitivo.

2. PRAETEREA. Desiderium mandatorum Dei non est in appetitu sensi-
tivo: immo Apost. dicit Rom. 7.: Non habitat in me, hoc est in carne mea, bonum:
sed desiderium mandatorum Dei sub concupiscentia cadit, secundum illud
Psalm. 118.: Com-upivit anima mea desiderare justificationes mas,- ergo concu-
piscentia non est solum in appetitu sensitivo.

3. PRAETEREA. Cuilibet potentiae est concupiscibile proprium bonum3 ergo
concupiscentia est in qualibet potentia animae, et non solum in appetitu
sensitivo.

SED CONTRA est, quod Damascen. dicit (lib. 2. Orth. Fid. cap. 12), quod
irrationale obediens, et persuasibile rationi dividitur in concupiscentiam, et
iram: haec autem est irrationalis animae pars passiva, et appetitiva; ergo
concupiscentia est in appetitu sensitivo.

RESPONDEO dicendum, quod, sicut Philosophus dicit in 1. Rhetor. (cap. ΙΙ.
parum aprina), concupiscentia est appetitus delectabilis.

Est autem duplex delectatio, ut infra dicetur (q. 31. art. 3. εἰ 4.).· una, quae
est in bono intelligibili, quod est bonum rationis3 alia, quae est in bono se-
cundum sensum3 prima quidem delectatio videtur esse animae tantum3 se-
cunda autem est animae, et corporis3 quia sensus est virtus in organo cor-
poreo3 unde et bonum secundum sensum est bonum totius conjuncti. Talis
autem delectationis appetitus videtur esse concupiscentia, quae simul perti—
neat et ad animam, et ad corpus, ut ipsum nomen concupiscentiae sonat:
unde concupiscentia, proprie loquendo, est in appetitu sensitivo, et in vi con-
cupiscibili, quae ab ea denominatur.

ΑΙ) PRIMUM ergo dicendum, quod appetitus sapientiae, vel aliorum spiri-
tualium bonorum interdum concupiscentia nominatur, vel propter similitudinem
quamdam, vel propter intensionem appetitus superioris partis, ex quo fit re-
dundantia in inferiorem appetitum; ut simul etiam ipse inferior appetitus suo
modo tendat in spirituale bonum consequens appetitum superiorem, et etiam
ipsum corpus spiritualibus deserviat, sicut in Ps. 83. dicitur: Cor meum, εἰ
caro mea exultaverunt in Deum vivum.

ΑΙ) SECUNDUM dicendum, quod desiderium magis pertinere potest, proprie
loquendo, non solum ad inferiorem appetitum, sed etiam ad superiorem:
non enim importat aliquam consociationem in cupiendo, sicut concupiscentia,
sed simplicem motum in rem desideratam.

ΑΙ) TERTIUM dicendum, quod unicuique potentiae animae appetere com-
petit proprium bonum appetitu naturali, qui non sequitur apprehensionem:
sed appetere bonum appetitu animali, qui sequitur apprehensionem, pertinet
solum ad vim appetitivam: appetere autem aliquid sub ratione boni delecta-

