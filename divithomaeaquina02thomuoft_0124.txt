120 QUAESTIO XIII. ARTICULUS VI.

si proponantur duo, vel tria, vel plura, inter quae unum majus appareat,
impossibile est aliquod aliorum eligere3 ergo ex necessitate eligitur illud,
quod eminentius apparet: sed omnis electio est de omni eo, quod videtur
aliquo modo melius, ergo omnis electio est ex necessitate.

SED CONTRA est, quod electio est actus potentiae rationalis, quae se habet
ad opposita, secundum Philosophum (lil2.·9. Mat. tex. 3.).

RssspoNDEo dicendum, quod homo non ex necessitate eligit: et hoc ideo,
quia quod possibile-est non esse, non necesse est esse, quod autem possibile
sit non eligere,vel eligere, hujus ratio ex duplicihominis potestate accipi potest:
potest enirn homo velle, et non velle, agere, et non agere: potest etiam velle
hoc, aut illud: cujus ratio ex ipsa virtute rationis accipitur: quidquid enim
ratio potest apprehendere ut bonum, in hoc voluntas tendere potest: potest
autem ratio apprehendere ut bonurn, non solum hoc quod est velle, aut agere,
sed hoc etiam quod est non velle, et non agere. Et rursum in omnibus par-
ticularibus bonis potest considerare rationem boni alicujus, et defectum ali-
cujus boni, quod habet rationem mali: et secundum hoc potest unumquodque
hujusmodi bonorum apprehendere ut eligibile, vel fugibile: solum autem
perfectum bonum, quod est beatitudo, non potest ratio apprehendere sub ra-
tione mali, aut alicujus defectus: et ideo ex necessitate beatitudinem homo
vult, nec potest velle non esse beatus, aut esse miser. Electio autern, cum
non sit de fine, sed de his quae sunt ad finem, ut jam dictum est (art. 3. huj. q.),
non est perfecti boni, quod est beatitudo, sed aliorum particularium bonorum3
et ideo homo non ex necessitate, sed libere eligit.

AD PRxMUM ergo dicendum, quod non semper ex principiis ex necessitate
procedit conclusio, sed tunc solum, quando principia non possunt esse vera,
si conclusio non sit vera, et similiter non oportet, quod semper ex fine insit
homini necessitas ad eligendum ea quae sunt ad finem 3 quia non omne quod
est ad finem, tale est, quod sine eo finis haberi non possit3 aut si tale sit,
non semper sub tali ratione consideratur.

AD sECUNDUM dicendum, quod sententia, sive judicium rationis de rebus
agendis est circa contingentia, quae a nobis fieri possunt‚· in quibus conclu-
siones non ex necessitate sequuntur ex principiis necessariis absoluta neces-
sitate, sed necessariis solum ex conditione: ut, si currit, movetur.

AD TERTIUM dicendum, quod nihil prohibet, si aliqua duo aequalia pro-
ponantur secundum unam considerationem, quin circa alterum consideretur
aliqua conditio, per quam emineat, et magis flectatur voluntas in ipsum, quam
in aliud.

QUAESTIO XIV.

DE CONSILIO, QUOD ELECTIONEM PRAECEDIT,
IN SEX ARTICULOS DIVISA.

Deinde considerandum est de consilio.
Et circii hoc qaizcrmttur sex.
Primo. Utrum consilium sit inquisitio.
Secundo. Utrum consilium sit de sine, vel solum de his quae sunt ad

finem.

 

