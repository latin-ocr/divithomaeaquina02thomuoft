232 QUAESTIO XXX. ARTICULUS IV.

RESPONDEO dicendum, quod, sicut dictum est (art. praec.),dchlex est con-
cupiscentia: una naturalis, et alia non naturalis, Naturalis quidem concupi-
scentia non potest esse infinita in actu: est enim ejus, quod natura requirit:
natura vero semper intendit in aliquid finitum, et certum3 unde numquam
homo concupiscit infinitum cibum, vel infinitum potum: sed sicut in natura
contingit esse infinitum in potentia per successionem: ita hujusmodi concu-
piscentiam contingit infinitam esse per successionem 3 ut scilicet post adeptum
cibum iterum alia vice desideret cibum, vel quodcumque aliud, quod natura
requirit: quia hujusmodi corporalia bona, cum adveniunt, non perpetuo ma-
nent, sed deficiunt, unde dixit Dominus Samaritanae Joan. 4: Qui biberit
ex hac aqua, sitiet iterum. Sed concupiscentia non naturalis omnino est infi-
nita, sequitur enim rationem, ut dictum est (art. praec.); rationi autem com-
petit in infinitum procedere3 unde qui concupiscit divitias, potest eas concu-
piscere non ad aliquem certum terminum, sed simpliciter se divitem esse,
quantumcumque potest. Potest et alia ratio assignari secundum Philos. in
1. Polit. (cap. 6. post med), quare quaedam concupiscentia sit finita, et quaa-
dam infinita. Semper enim concupiscentia finis est infinita: finis enim per
se concupiscitur, ut sanitas: unde major sanitas magis concupiscitur3 et sic
in infinitum: sicut si album per se disgregat, magis album magis disgregat.

Concupiscentia vero ejus quod est ad finem, non est infinita, si secundum
illam mensuram appetitur, quae convenit fini: unde qui finem ponunt in di-
vitiis, habent concupiscentiam divitiarum in infinitum: qui autem divitias ap-
petunt propter necessitatem vitae, concupiscunt divitias finitas sufficientes ad
necessitatem vitae, ut Philosoph. dicit ibid.: et eadem est ratio de concupi-
scentia quarumcumque aliarum rerum. '

An PRIMUM ergo dicendum, quod omne quod concupiscitur, accipitur ut
quoddam finitum: vel quia est finitum secundum rem, prout concupiscitur
semel [al. sinml] in actu [al. prout semel concupiscimus in actu], vel quia est
finitum, secundum quod cadit sub apprehensione: non enim potest sub ratione
infiniti apprehendi: quia infinitum est, cujus quantitatem accipientibus semper
est aliquid extra sumere, ut dicitur in 3. Physic. (tex. 63).

AD SECUNDUM dicendum, quod ratio quodammodo est virtutis infinitae,
inquantum potest in infinitum aliquid considerare: ut apparet in additione
numerorum, et linearum3 unde infinitum aliquo modo sumptum est propor-
tionatum rationi: nam universale, quod ratio apprehendit, est quodammodo
infinitum3 inquantum in potentia continet infinita singularia.

AD TERTIUM dicendum, quod ad hoc quod aliquis delectetur, non requi-
ritur, quod omnia consequatur, quae concupiscit; sed quod in quolibet con-
cupito, quod consequitur, delectetur [al. sed in quolibet... delectatur}

QUAESTIO XXXI.

DE DELECTA'I'IONE SECUNDUM SE, IN OCTO ARTICULOS DIVISA.

Deinde considerandum est de delectatione, et tristitia.

Circa delectationem vero consideranda sunt quatuor: primo de ipsa delecta-
tione secundum se: serundo de causis delectationis: tertio de effectibus ejus:
quarto de bonitate, et malitia ipsius.

