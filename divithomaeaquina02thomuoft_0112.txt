108 QUAESTIO XI. ARTICULUS 1v.

non adhuc spei, sed jam rei: sed quamdiu non habetur, non est gaudium rei,
sed spei3 ergo fruitio non est nisi finis habiti.

2. PRAETEREA. Sicut dictum est (art. 3. lmj. q.), fruitio non est proprie
nisi ultimi finis; quia solus ultimus finis quietat appetitum: sed appetitus non
quietatur nisi in fine jam habito, ergo fruitio, proprie loquendo, non est nisi
finis habiti.

3. PRAETEREA. Frui est capere fructum: sed non capitur fructus, nisi quando
jam finis habetur; ergo fruitio non est nisi finis habiti.

SEn CONTRA. Frui est amore inhaerere alicmi rei propter seipsam, ut August.
dicit (lib. 1. de Doctr. Christ. cap. 4. in princ.): sed hoc potest fieri etiarn de
re non habita3 ergo frui potest esse etiam finis non habiti.

RESPONDEO dicendum, quod frui importat comparationem quamdam vo-
luntatis ad ultimum finem, secundum quod voluntas habet aliquid pro ultimo
fine. Habetur autem ultimus finis dupliciter. an modo perfecte, et alio modo
imperfecte. Perfecta quidem, quando habetur non solum in intentione, sed
etiam in re. Imperfecte autern, quando habetur in intentione tantum. Est ergo
perfecta fruitio jam habiti finis realiter: sed imperfecta est etiam finis non
habiti realiter, sed in intentione tantum.

An PRIMUM ergo dicendum, quod Augustinus loquitur de fruitione perfecta.

AD SECUNDUM dicendum, quod quies voluntatis dupliciter impeditur. Uno
modo ex parte objecti3 quia scilicet non est ultimus finis, sed ad aliud ordi-
natur. Alio modo ex parte appetentis finem, qui nondum adipiscitur finem;
objectum autem est, quod dat speciem actui: sed ab agente dependet modus
agendi, ut sit perfectus, vel imperfectus secundum conditionem agenti33 et
ideo ejus, quod non est ultimus finis, fruitio est impropria, quasi deficiens a
specie fruitionis: finis autem ultimi non habiti est fruitio propria quidem, sed
imperfecta propter imperfectum modum habendi ultimum finem.

AD TERTIUM dicendum, quod finem accipere, vel habere dicitur aliquis
non solum secundum rem, sed etiarn secundum intentionem, ut dictum est

(in corp. art).

QUAESTIO XII.

DE INTENTIONE, IN QUINQUE ARTICULOS DIVISA.

Deinde considerandum est de intentione.

Et circa hor quaeruntur quinque.

Primo. Utrum intentio sit actus intellectus, vel voluntatis.

Secundo. Utrum sit tantum finis ultimi.

Tertio. Utrum aliquis possit simul duo intendere.

Quarto. Utrum intentio finis sit idem actus cum voluntate ejus quod est
ad finem.

Quinto. Utrum intentio conveniat brutis animalibus.

