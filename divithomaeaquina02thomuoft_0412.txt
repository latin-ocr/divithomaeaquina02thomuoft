408 QUAESTIO LIX. ARTICULUS II.

est, qui non patitur3 patiens autem, qui patitur, et non deducitur: et eadem
ratio est de omnibus virtutibus moralibus; ergo omnis virtus moralis est sine
passione.

2. PRAETEREA. Virtus est quaedam recta habitudo animae, sicut sanitas
corporis, ut dicitur in 7. Phys. (tax. 17.),· unde virtus quaedam sanitas animae
esse videtur, ut Tullius dicit in 4. de Tuscul. QQ. (ante mal).- passiones
autem animae dicuntur morbi quidam animae, ut in eodem libro (circa med.)
Tullius dicit: sanitas autem non compatitur secum morbum3 ergo neque
virtus compatitur secum animae passionem.

3. PRAETEREA. Virtus moralis requirit perfectum usum rationis etiam in
particularibus: sed hic etiam impeditur per passiones: dicit enim Philos. in
6. Ethic. (cap. 5. circ. med), quod delectationes corrumpunt existimationem
prudentiae: et Sallust. dicit in Catilinario (in princ. orat. Caesaris), quod non
facile verum perspicit animus, ubi illa officiunt, scilicet animi passiones;
virtus ergo moralis non potest esse cum passione.

SED CONTRA est, quod Aug. dicit in 14. de Civ. Dei (cap. 6. z'n princ),
si perversa est voluntas, perversos habebit hos motus, scilicet passionum: si
autem recta est, non solum inculpabiles, verum etiam laudabiles erunt: sed
nullum laudabile excluditur per virtutem moralem3 virtus ergo moralis non
excludit passiones, sed potest esse curn ipsis.

RESPONm-:o dicendum, quod circa hoc fuit discordia inter Stoicos, et Pe-
ripateticos, sicut Aug. dicit in 9. de Civ. Dei (cap. 4. in princ.): Stoici enirn
posuerunt, quod passiones animae non possunt esse in sapiente, sive virtuoso:
Peripatetici vero, quorum sectam Aristoteles instituit, ut Aug. dicit in 9. de
Civ. Dei (ibid), posuerunt, quod passiones simul curn virtute morali esse
possunt, sed ad medium reductae. Haec autem diversitas, sicut Aug. ibidem
dicit, magis erat secundum verba, quam secundum rerum sententias: quia
enim Stoici non distinguebant inter appetitum intellectivum, qui est voluntas,
et inter appetitum sensitivum, qui per irascibilem, et concupiscibilem dividitur,
non distinguebant in hoc passiones animae ab aliis affectionibus humanis,
quod passiones animae sint motus appetitus sensitivi3 aliae vero affectiones,
quae non sunt passiones animae, sint motus appetitus intellectivi‚ qui dicitur
voluntas; sicut Peripatetici distinxerunt: sed solum quantum ad hoc, quod
passiones esse dicebant quascumque affectiones rationi repugnantes, quae si
ex deliberatione oriantur, in sapiente, seu in virtuoso esse non possunt: si
autem subito oriantur, hoc in virtuoso potest accidere; eo quod animi visa,
quae appellant phantasias, non est in potestate nostra utrum aliquando in-
cidant animo: et cum veniunt ex terribilibus rebus, necesse est ut sapientis
animum moveant: ita ut paulisper vel pavescat motu, vel tristitia contrahatur,
tamquam his passionibus praevenientibus rationis officium: nec tamen ap-
probat ista, eisque consentit, ut Aug. narrat in 9. de Civ. Dei (loc. sup. cit.)
ab Aulo Gell. dictum (lz'l›.19.N0ct. Attis. cap. L). Si igitur passiones dicantur
inordinatae affectiones, non possunt esse in virtuoso, ita quod post delibera-
tionem eis consentiatur, ut Stoici posuerunt: si vero passiones dicantur qui-
cumque motus appetitus sensim-i, sic possunt esse in virtuoso, secundum
quod sunt a ratione ordinatae3 unde Aristot. dicit in 2.Ethicor.(cap.3.p11rum
attic med), quod nou bene quidam determinant virtutes impassibilitates quas-
dam, et quietes; quoniam simpliciter dicunt; sed deberent dicere, quod sunt
quietes a passionibus, quae suut ut non oportet, et quando non oportet.

An Pitinum ergo dicendum, quod Philosophus exemplum illud inducit,

