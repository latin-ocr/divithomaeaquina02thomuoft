548 QUAESTIO Lxxv. ARTICULUS Ν.

nus potest esse causa alterius3 contingit igitur unum peccatum esse causam
alterius secundum quatuor genera causarum. Primo quidem secundum mo-
dum causae efficientis, vel moventis, et per se, et per accidens: per accidens
quidem, sicut removens prohibens dicitur movens per accidens, cum enim
per unum actum peccati homo amittit gratiam, vel charitatem, vel verecun-
diam, vel quodcumque aliud retrahens a peccato, incidit ex hoc in aliud pec-
catum: et sie primum peccatum est causa secundi per accidens: per se autern,
sicut cum ex uno actu peccati homo disponitur ad hoc, quod alium actum
consimilem facilius committit: ex actibus enim causantur dispositiones, et
habitus inclinantes ad similes actus. Secundum vero genus causae materialis
unum peccatum est causa alterius, inquantum praeparat ei materiam: sicut
avaritia praeparat materiam litigio, quod plerumque est de divitiis congre-
gatis. Secundum vero genus causae-finalis unum peccatum est causa alterius,
inquantum propter finem unius peccati aliquis committit aliud peccatum:
sicut cum aliquis committit simoniam propter finem ambitionis, vel fornica-
tionem propter furtum. Et quia finis dat formam in moralibus, ut supra habi-
tum est (q. Ι. art. 3. et q. 18. art. 4. et 6.), ex hoc etiam sequitur, quod unum
peccatum sit formalis causa alterius: in actu enim fornicationis, quae propter
furtum committitur, est quidem fornicatio sicut materiale, furtum vero sicut
formale.

AD PRIMUM ergo dicendum, quod peccatum, inquantum est inordinatum,
habet rationem mali: sed inquantum est actus quidam, habet aliquod bonum
saltem apparens pro fine: et ita ex parte actus potest esse causa et finalis,
et effectiva alterius peccati, licet non ex parte inordinationis: materiam au-
tem habet peccatum non ax (μαι, sed circa qnam: formam autem habet ex
fine, et ideo secundum quatuor genera causarum peccatum potest dici causa
peccati, ut dictum est (sn corp. art).

AD SECUNDUM dicendum, quod peccatum est imperfectum imperfectione
morali ex parte inordinationis: sed ex parte actus potest habere perfectionem '
naturae: et secundum hoc potest esse causa peccati.

Ao TERTIUM dicendum, quod non omnis causa peccati est peccatum;
unde non oportet, quod procedatur in infinitum3 sed potest perveniri ad ali-
quod peccatum, cujus causa non est aliud peccatum.

QUAESTIO LXXVI.

DE (ΑΗ 515 PECCA'H IN SPECIALL
ΙΝ QUA'FUOR ARTICULOS DIVISA.

Deinde consideramlum est de causis peccati in speciali. Et primo de causis
interioribus peccati : scrtzatilo de exterioribus: terlio de peccatis, quae sunt causa
aliorum peccatorum. P» inm autem consideratio secundum praemissa erit
trifutrtt'lit: nam primo agetur de ignorantia, quac est causa pcccati ex parte
rationis: sci-imo de infirmitate, seu passione, quae est causa peccati cx parte
appetitus sensitivi: mliv de malitia, quae est causa pcccati ex parte voluntatis.

