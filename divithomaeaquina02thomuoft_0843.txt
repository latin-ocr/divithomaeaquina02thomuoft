Quaesrro crx. Ait-neurus 1x. 839

in gratia, non indiget alio auxilio gratiae ad hoc, quod bene operetur, et a
peccato abstineat.

SED CONTRA est, quod Augustinus dicit in lib. de Nat. et Gr. (cap. 26),
quod sicut oculus corporis plenissime sanus, nisi candore lucis adjutus, non
potest cernere: sic et homo perfectissime ctiam justificatus, nisi aeterna luce

'justitiae divinitus adjuvetur, recte non potest vivere: sed justificatio fit per

gratiam, secundum illud Rom. 3.: justificati gratis par gratiam ipsius; ergo
etiam homo jam habens gratiam indiget alio auxilio gratiae ad hoc, quod
recte vivat.

stroum-:o dicendum, quod, sicut supra dictum est (art. 2. ct5. huj. q.),homo
ad recte vivendum dupliciter auxilio Dei indiget; uno quidem modo quantum
ad aliquod habituale donum, per quod natura humana corrupta sanetur, et
etiam sanata elevetur ad operanda opera meritoria vitae aeternae quae ex-
cedunt proportionem naturae: alio modo indiget homo auxilio gratiae, ut a
Deo moveatur ad agendum. Quantum igitur ad primum auxilii modum homo
in gratia existens non indiget alio auxilio gratiae, quasi aliquo alio habitu
infuso: indiget tamen auxilio gratiae secundum alium modum, ut scilicet a
Deo moveatur ad recte agendum: et hoc propter duo.- primo quidem ratione
generali propter hoc, quod, sicut supra dictum est (art. 1. lmj. q.)‚ nulla res
creata potest in quemcumque actum prodire, nisi virtute motionis divinae:
stcundo ratione speciali propter conditionem status humanae naturae: quae
quidem licet per gratiam sanetur quantum ad mentem, remanet tamen in
ea corruptio, et infectio quantum ad carnem, per quam sar-vitlcgi peccati, ut
dicitur ad Rom. 7.: remanet etiarn quaedam ignorantiae obscuritas in intel-
lectu, secundum quam, ut etiam dicitur Rom. 8.: Quid oremus, sicut oportet,
nescimus.- propter varios enim rerum eventus, et quia etiam nosipsos non
perfecte cognoscimus, non possumus ad plenum scire, quid nobis expediat,
secundum illud Sap. 9.: Cogitationes mortalium timidae, ct incertae providentiae
nostram et ideo necesse est nobis, ut a Deo dirigamur, et protegamur, qui
omnia novit, et omnia potest; et propter hoc etiam renatis in filios Dei per
gratiam convenit dicere: Et nc nos inducas in tentationem et: Fiat voluntas
tua, sicut in coelo, et in terra, et caetera, quae in oratione Dominica conti-
nentur ad hoc pertinentia.

An PRIMUM ergo dicendum, quod donum habitualis gratiae non ad hoc
datur nobis, ut per ipsum non indigeamus ulterius divino auxilio: indiget
enim quaelibet creatura, ut a Deo conservetur in bono, quod ab eo accepit:
et ideo, si post acceptam gratiam homo adhuc indiget divino auxilio, non
potest concludi, quod gratia sit in vanum data, vel quod sit imperfecta: quia
etiam in statu gloriae, quando gratia erit omnino perfecta, homo divino
auxilio indigebit: hic autem aliqualiter gratia imperfecta est, inquantum ho·
minem non totaliter sanat, ut dictum est (in corp. arn).

An SECUNDUM dicendum, quod operatio Spiritus Sancti, quae nos movet,
et protegit, non circumscribitur per effectum habitualis doni, quod in nobis
causat: sed praeter hunc effectum nos movet, et protegit simul cum Patre,
et Filio.

AD τεκτῐυκ dicendum, quod ratio illa concludit, quoti homo non indi
geat alia habituali gratia.

