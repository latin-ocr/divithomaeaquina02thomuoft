50 QUAESTIO ΙΙΙ. ARTICULUS VIII.

sentiam causae. Si igitur intellectus humanus cognoscens essentiam alicujus
effectus creati non cognoscat de Deo, nisi an est, nondum perfectio ejus
attingit simpliciter ad causam primam, sed remanet ei adhuc naturale desi-
derium inquirendi causam, unde nondum est perfecte beatus: ad perfectam
igitur beatitudinem requiritur, quod intellectus pertingat ad ipsam essentiam
primae causae. Et sic perfectionem suam habebit per unionem ad Deum,
sicut ad objectum, in quo solo beatitudo hominis consistit, ut supra dictum
est (art. praec. et art. r. huj. q.)-

AD PRIMUM ergo dicendum, quod Dionysius loquitur de cognitione
eorum, qui sunt in via, tendentes ad beatitudinem. ’

AD SECUNDUM dicendum, quod„ sicut supra dictum est (art. r. huj. q.);
finis potest accipi (Implicitas. Uno modo, quantum ad rem ipsam, quae deside-
ratur: et hoc modo idem est finis et superioris, et inferioris naturae, imo
omnium rerum, ut supra dictum est (q. Ι. art. 8.). Alio modo; quantum ad con-
secutionem hujus rei: et sic diversus est finis superioris, et inferioris naturae
secundum diversam habitudinem ad rem talem. Sic igitur altior est beatitudo
Dei suam essentiam intellectu comprehendentis, quam hominis, vel angeli
videntis, et non comprehendentis.

QUAESTIO lv.

DE HIS, QUAE AD BEATITUDINEM EXIGUNTUR,
IN OCTO ARTICULOS DIVISA.

Deinde considerandum est de his, quae exiguntur ad beatitudinem.

Et circa hoc quaeruntur octo.

Primo. Utrum delectatio requiratur ad beatitudinem.

Secundo. Quid sit principalius in beatitudine, utrum delectatio, vel visio.
Tertio. Utrum requiratur comprehensio.

Quarto. Utrum requiratur rectitudo voluntatis.

Quinto. Utrum ad beatitudinem hominis requiratur corpus.

Sexto. Utrum perfectio corporis.

Septimo. Utrum aliqua exteriora bona.

Octavo. Utrum requiratur societas amicorum.

ARTICULUS Ι. 25
UTRUM DELECTATIO REQUIRATUR AD BEATITUDINEM.

(Supr. ‹J- 3. art. 4. corp. et 2. Dist. 38. art. 2. corp. et 4. Dist. 49. q. 3. art. 4. q. 3.
et opusc. 2. cap. 102. 165).

Ao PR1MUM sic proceditur. Videtur, quod delectatio non requiratur ad
beatitudinem: dicit enim August. in 1. de Trinit. (cap. S. α med.) quod visio
cst lota murres fidei: sed id, quod cst praemium, vel merces virtutis, est bea-

