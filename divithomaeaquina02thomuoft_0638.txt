634 ¹ QUAEsrro Lxxxvm. ART1cULus v.

constituit novam speciem peccati, quae dicitur adulterium. Impossibile est
autem, quod circumstantia de peccato veniali faciat mortale, nisi afferat de-
formitatem alterius generis: dictum est enim (art. 1. huj. q), quod peccatum
veniale habet deformitatem per hoc, quod importat deordinationem circa ea,
quae sunt ad finem: peccatum autem mortale habet deformitatem per hoc,
quod importat deordinationem respectu ultimi finis3 unde manifestum est,
quod circumstantia non potest de veniali peccato facere mortale manens cir-
cumstantia, sed solum tunc quando transfert in aliam speciem, et fit quodam-
modo differentia specifica moralis actus.

AD PRIMUM ergo dicendum, quod diuturnitas non est circumstantia trahens
in aliam speciem3 similiter nec frequentia, vel assiduitas, nisi forte per ac-
cidens ex aliquo supervenienti: non enim aliquid acquirit novam speciem ex
hoc quod multiplicatur, vel protelatur; nisi forte in actu protelato, vel mul-
tiplicato superveniat aliquid, quod variet speciem3 puta·inobedientia, vel con-
temptus, vel aliquid hujusmodi: dicendum est ergo, quod cum ira sit motus
animi ad nocendum proximo, si sit tale nocumentum, in quod tendit motus
irae, quod ex genere suo sit peccatum mortale (sicut homicidium, vel fur-
tum) talis ira ex genere suo est peccatum mortale: sed quod sit peccatum
veniale, habet ex imperfectione actus, inquantum est motus subitus sensuali-
tatis: si vero sit diuturna, redit ad naturam sui generis per consensum ra-
tionis: si vero nocumentum, in quod tendit motus irae, esset veniale ex ge-
nere suo (puta cum aliquis in hoc irascitur contra aliquem, quod vult ei
dicere aliquod verbum leve, et Jocosum, quod modicum ipsum contristet)
non erit ita peccatum mortale, quantumcumque sit diuturna, nisi forte per
accidens: puta si ex hoc grave scandalum oriatur, vel propter aliquid hujus-
modi. De ebrietate vero dicendum est, quod secundum suam rationem habet,
quod sit peccatum morale: quod enirn homo absque necessitate reddat se
impotentem ad utendum ratione, per quam homo in Deum ordinatur, et
multa peccata occurrentia vitat, ex sola voluptate vini, expresse contrariatur
virtuti: sed quod sit peccatum veniale, contingit propter ignorantiam quam-
dam, vel infirmitatem: puta cum homo nescit virtutem vini, aut propriam
debilitatem3 unde non putat se inebriari: tunc enim non imputatur ei ebrietas
ad peccatum, sed solum superabundantia potus: sed quando frequenter ine-
briatur, non potest perhanc ignorantiam excusari, quin videatur voluntas ejus
eligere magis pati ebrietatem, quam abstinere a vino superflu0; unde redit
peccatum ad suam naturam.

AD SECUNDUM dicendum, quod delectatio morosa non dicitur esse pec-
catum mortale, nisi in his quae ex suo genere sunt peccata mortalia: in
quibus si delectatio non morosa sit peccatum veniale, est ex imperfectione
actus; sicut et de ira dictum cst (in solut. praec.) : dicitur enim ira diuturna,
et delectatio morosa propter approbationem rationis deliberantis.

AD TERTIUM dicendum, quod circumstantia non facit de bono actu malum,
nisi constituens speciem peccati, ut supra etiam habitum est (q. 18. art. ιο.
et IL).

