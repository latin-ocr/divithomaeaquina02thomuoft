256 QUAESTIO XXXIII. ARTICULUS IV.

lectatio operationem, ut habitus quidam, secundum Philos. in 10. Ethicorum
(cap. 4. a mad.); delectatio ergo non perficit operationem.

SED CONTRA est, quod dicitur ibidem, quod delectatio operationem perficit.

RESPONDEO dicendum, quod delectatio dupliciter operationem perficit:

uno modo per modum finis3 non quidem secundum quod finis dicitur id,
propter quod aliquid est; sed secundum quod omne bonurn completive su-
perveniens potest dici finis. Et secundum hoc dicit Philos. in 10. Ethicorum‚
(loc. nunc cit), quod delectatio perficit operationem, sicut quidam superveniens
finis3 inquantum scilicet super hoc bonum, quod est operatio, supervenit aliud
bonum, quod est delectatio, quae importat quietationem appetitus in bono
praesupposito. Secundo modo ex parte causae agentis: non quidem directe,
quia Philosophus dicit in 10. Ethicorum (ibid), quod perficit operationem
delectatio, non sicut medicus sanum, sed sicut sanitas: indirecte autem, in·
quantum scilicet agens, quia delectatur in sua actione, vehementius attendit
ad ipsum, et diligentius eam operatur: et secundum hoc dicitur in 10. Ethi-
corum (rap. 5.)‚ quod delectationes adaugent proprias operationes, et impe-
diunt extraneas.

An PRIMUM ergo dicendum, quod non omnis delectatio impedit actum
rationis, sed delectatio corporalis, quae non consequitur actum rationis, sed
actum concupiscibilis, qui per delectationem augetur3 delectatio autem, quae
consequitur actum rationis, fortificat rationis usum. ¹

AD SECUNDUM dicendum, quod, sicut dicitur in 2. Physicorum (tex. 30.)‚
contingit, quod duo sibi invicem sunt causa, ita quod unum sit causa effi-
ciens, et aliud causa finalis alterius: et per hunc modum operatio causat de-
lectationem, sicut causa efficiens: delectatio autem perficit operationem per
modum finis, ut dictum est (in corp. art).

AD TERTIUM patet responsio ex dictis.

QUAESTIO XXXIV.

DE BONITATE, ET MALITIA DELECTATIONUM,
IN QUATUOR ARTICL‘LOS DIVISA.

Deinde considerandum est de bonitate, et malitia delectationum.

Et circa hoc quaeruntur quatuor.

Primo. Utrum omnis delectatio sit mala.

Secundo. Dato quod non, utrum omnis delectatio sit bona.

Tertio. Utrum aliqua delectatio sit optima.

Quarto. Utrum delectatio sit mensura, vel regula, secundum quam judi-
cetur bonum, vel malum in moralibus.

