QUAESTIO XVII. ARTICULUS VI. 141

RESPONDEO dicendum, quod quia ratio supra seipsam reflectitur, sicut ordi-
nat de actibus aliarum potentiarum, ita etiam potest ordinare de suo actu; unde
etiam actus suus [al. ipsius] potest esse imperatus. Sed attendendum est, quod
actus rationis potest considerari dupliciter. Uno modo, quantum ad exercitium
actus: et sic actus rationis semper imperari potest: sicut cum indicitur alicui,
quod attendat, et ratione utatur. Alio modo, quantum ad objectum, respectu
cujus duo actus rationis attenduntur. Primo quidem, ut veritatem circa aliquid
apprehendat: et hoc non est in potestate nostra: hoc enim contingit per vir-
tutem alicujus luminis vel naturalis, vel supernaturalis; et ideo quantum ad
hoc actus rationis non est in potestate nostra, nec imperari potest. Alius
autem actus rationis est, dum his, quae apprehendit, assentit; si·igitur fuerint
talia apprehensa, quibus naturaliter intellectus assentiat, sicut prima principia,
assensus talium, vel dissensus non est in potestate nostra, sed in ordine na-
turae: et ideo, proprie loquendo, naturae imperio subjacet. Sunt autem quae-
dam apprehensa, quae non adeo convincunt intellectum, quin possit assen-
tire, vel dissentire, vel saltem assensum, vel dissensum suspendere propter
aliquam causam: et in talibus assensus ipse, vel dissensus in potestate nostra
est, et sub imperio cadit.

’ AD PRIMUM ergo dicendum, quod ratio hoc modo imperat sibi ipsi, sicut

et voluntas movet seipsam, ut supra dictum est (q. 9. art. 3.).· inquantum
scilicet utraque potentia reflectitur supra suum actum, et ex uno in aliud
tendit.

AD SECUNDUM dicendum, quod propter diversitatem objectorum, quae
actui rationis [al. actu rationi] subduntur, nihil prohibet, rationem seipsam
participare: sicut in cognitione conclusionum participatur cognitio princi-
piorum.

AD TERTIUM patet responsio ex dictis.

ARTICULUS VII. 101
UTRUM ACTUS APPETITUS SENSITIVI IMPERETUR.
(Infr. q. 50. art. 3. et q. 56. art. 4. et Veri. q. 25. art. 4.).

AD SEPTIMUM sic proceditur. Videtur, quod actus sensitivi appetitus non
sit imperatus: dicit enim Apostolus ad Roman. 7.: Non enim quod volo bonum,
hoc ago, et Gloss. (Aug. lib. 3. contr. Julian. cap. 26.) exponit, quod homo vult
non concupiscere, et tamen concupiscit: sed concupiscere est actus appetitus
sensitivi; ergo actus appetitus sensitivi non subditur imperio nostro.

2. PRAETEREA. Materia corporalis soli Deo obedit, quantum ad transmu-
tationem formalem, ut in primo habitum est (q. 105. art. 1. et q. 110. art. 2.):
sed actus appetitus sensitivi habet quamdam formalem transmutationem cor-
poris, secundum calorem, vel frigus; ergo actus appetitus sensitivi non subditur
imperio humano.

3. PRAETEREA. Proprium motivum appetitus sensitivi est apprehensum
secundum sensum, vel imaginationem: sed non est in potestate nostra semper,
quod aliquid apprehendamus sensu, vel imaginatione3 ergo actus appetitus
sensitivi non subjacet imperio nostro.

SED CONTRA est, quod Gregorius Nyssenus dicit (vel Names. lib. de Nat.
Hom. cap. 16. a princ), quod obediens rationi dividitur in duo, in desiderati·

