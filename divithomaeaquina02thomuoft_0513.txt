QUAESTIO LXXII. ARTICULUS IV. 509

quibus convivere debet. Horum autem ordinum primus continet secundum, et
excedit ipsum. Quaecumque enim continentur sub ordine rationis, continentur
sub ordine ipsius Dei: sed quaedam continentur sub ordine ipsius Dei, quae
excedunt rationem humanam3 sicut ea, quae sunt fidei, et quae debentur soli
Deo: unde qui in talibus peccat, dicitur in Deum peccare, sicut haereticus,
et sacrilegus, et blasphemus. Similiter etiam secundus ordo includit tertium, et
excedit ipsum: quia in omnibus, in quibus ordinamur ad proximum, oportet
nos dirigi secundum regulam rationis: sed in quibusdam dirigimur secundum
rationem quantum ad nos tantum, non autem quantum ad operationem: et
quando in his peccatur, dicitur homo peccare in seipsum; sicut patet de gu-
loso, luxurioso et prodigo: quando vero peccat homo in his, quibus ad proxi-
mum ordinatur, dicitur peccare in proximum; sicut patet de fure, et homi-
cida. Sunt autem diversa, quibus homo ordinatur ad Deum, ad proximum,
et ad seipsum: unde haec distinctio peccatorum est secundum objecta, se-
cundum quae diversificatur species peccatorum3 unde haec distinctio pecca· ”
torum proprie est secundum diversas peccatorum species: nam et virtutes,
quibus peccata opponuntur, secundum hanc differentiam, specie distinguuntur:
manifestum est enim ex dictis (q. 62. art. ι. 2. et 3.)‚ quod virtutibus theolo-
gicis homo ordinatur ad Deum, temperantia vero, et fortitudine ad seipsum,
justitia autem ad proximum.

AD PRIMUM ergo dicendum, quod peccare in Deum, secundum quod ordo,
qui est ad Deum, includit omnem humanum ordinem, commune est omni
peccato: sed quantum ad id quod ordo Dei excedit alios duos ordines, sic
peccatum in Deum est speciale genus peccati.

AD SECUNDUM dicendum, quod quando aliqua, quorum unum includit al-
terurn, ab invicem distinguuntur, intelligitur fieri distinctio, non secundum
illud, quod unum continetur in altero, sed secundum id, quod unum excedit
alterum: sicut patet in divisione numerorum, et figurarum3 non enim trian-
gulus dividitur contra quadratum, secundum quod continetur in eo, sed se-
cundum quod excedit ab eo: et similiter est dicendum de ternario, et qua-
ternario.

AD TERTIUM dicendum, quod Deus, et proximus, quamvis sint exteriora
respectu ipsius peccantis: non tamen sunt extranea respectu actus peccati3
sed comparantur ad ipsum, sicut propria objecta ipsius.

ARTICULUS V. 382

UTRUM D1V1sto PECCATORUM, QUAE EST SECUNDUM REATUM,
DIVERSIEICET SPECIEM.

(Insr. q. 88. art. 1. el 2. et ι. Dist. 17. q. 2. art. 5. corp.
et 2. Dist. 42. q. 1. art. 3. et 4. Dist. 16. q. 3. art. 2. q. 4. ad 5.
et lib. 3. Contr. g. cap. 139. fin. ct147.).

AD QL'INTUM sic proceditur. Videtur, quod divisio peccatorum, quae est
secundum reatum, diversificet speciem; puta cum dividitur secundum veniale,
et mortale: ea enim, quae in infinitum differunt, non possunt esse unius spe-
ciei, nec etiam unius generis: scd veniale, et mortale peccatum differunt in
infinitum: veniali enim debetur poena temporalis, mortali poena aeterna:
mensura autem poenae respondet quantitati culpae, secundum illud Deut. 25.:

