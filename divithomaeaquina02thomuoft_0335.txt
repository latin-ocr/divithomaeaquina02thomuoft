QUAESTIO XLVI. ARTICULUS VIII. 331

ARTICULUS VIII. 253

UTRUM CONVENIENTER ASSIGNENTUR SPECIES IRAE.

(2-2. q. 157. art. 5.).

AD OCTAVUM sic proceditur. Videtur, quod Dam. (lib. 2. Orth. Fid. cap. 16.)
inconvenienter assignet tres species irae3 scilicet fel, maniam, etfzcrorem: nul-
lius enim generis species diversificantur secundum aliquod accidens: sed ista
tria diversificantur secundum aliquod accidens: principium enim motus irae
sel vocatur: ira autem permanens dicitur mania: furor autem est ira observans
tempus in vindictam ‚· ergo non sunt diversae species irae.

2. PRAETEREA. Tullius in 4. de Tusculanis QQ. (parum ante med.) dicit,
quod excandescentia graece dicitur θυμός, et est ira modo nascens, et modo desi-
stens: θυμὸς autem secundum Dam. (loc. cit.) est idem, quod furor; non ergo
furor tempus quaerit ad vindictam, sed tempore deficit.

3. PRAETEREA. Gregor. 21. Moralium (cap. 4. cir. med.) ponit tres gradus
irae3 scilicet iram sine voce, et iram cum voce, et iram cum verbo expresso,
secundum illa tria, quae Dominus ponit Matth. 5.: Qui irascitur fratri suo,
ubi tangitur ira sine voce; et postea subdit: Qui dixerit fratri suo .· racha, ubi
tangitur ira cum voce, sed necdum pleno verbo formata: et postea dicit:
Qui autem dixerit fratri szco:sat1ca, ubi expletur vox perfectione sermonis ; ergo
insufficienter divisit Damasc. iram, nihil ponens ex parte vocis.

SED CONTRA est auctoritas Damasceni, et Gregorii Nysseni (vel Nemes lib.
de Nat. Hom. cap. 21.).

RESPONDEO dicendum, quod tres species irae, quas Damasc. ponit, et etiam
Greg. Nyss. sumuntur secundum ea, quae dant irae aliquod augmentum.
Quod quidem contingit tripliciter: uno modo ex facilitate [al. facultate] ipsius
motus; et talem iram vocat fel, quia cito accenditur: alio modo ex parte tri-
stitiae causantis iram, quae diu in memoria manet3 et haec pertinet ad ma-
niam, quae a manendo dicitur: tertio ex parte ejus, quod iratus appetit, scilicet
vindictae: et haec pertinet ad furorem, qui numquam quiescit, donec puniat;
unde Phil. in 4. Eth. (cap. 5.) quosdam irascentium vocat acutos, quia cito
irascuntur: quosdam amaros, quia diu retinent iram: quosdam difficiles, quia
numquam quiescunt, nisi puniant.

AD PRIMUM ergo dicendum, quod omnia illa, per quae ira recipit aliquam
perfectionem, non omnino per accidens se habent ad iram: et ideo nihil
prohibet, secundum ea specics irae assignari.

AD SECUNDUM dicendum, quod excandescentia, quarn Tullius ponit, magis
videtur pertinere ad primam speciem irae, quae perficitur secundum veloci-
tatem irae, quam ad furorem: nihil autem prohibet, ut θυμὸς graece, quod
latine furor dicitur, utrumque importet, et velocitatem ad irascendum, et firmi-
tatem propositi ad puniendum.

AD TERTIUM dicendum, quod gradus illi irae distinguuntur secundum ef-
fectum irae, non autem secundum diversam perfectionem ipsius motus irae.

